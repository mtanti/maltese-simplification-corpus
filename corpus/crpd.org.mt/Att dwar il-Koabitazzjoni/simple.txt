Il-Liġi dwar il-koabitazzjoni

Dan il-fuljett jgħinek tifhem fil-qosor u b'mod iżjed faċli xi
tfisser din il-liġi u twieġeb xi mistoqsijiet, kif spjegat fil-fuljett
maħruġ mill-Ministeru tal-Ġustizzja, l-Ugwaljanza u l-
Governanza.

Għal iktar informazzjoni tista' tara l-fuljett sħiħ maħruġ mill-Ministeru tal-
Ġustizzja, l-Ugwaljanza u l-Governanza, f'dan il-link hawn taħt:

https://justice.gov.mt/en/Documents/Leaflet020Coabitazzjoni.pdf

Koabitazzjoni tfisser meta koppja jkunu jgħixu flimkien, pero ma jkunux
miżżewġin jew marbutin flimkien b'dik li jgħidulha 'unjoni ċivili'.

X'inhi l-Liġi dwar il-koabitazzjoni7

Il-Parlament għadu kemm qabel li jkun hemm il-liġi tal-Koabitazzjoni għal koppji li
jgħixu flimkien.

Il-Liġi dwar il-koabitazzjoni saret biex tagħti aktar drittijiet li dawk il-koppji li jgħixu
flimkien.

B'din il-liġi, il-koppji li jkunu jgħixu flimkien, pero ma jkunux miżżewġin jew f'unjoni
ċivili, se jkunu wkoll rikonoxxuti mill-Istat, ġewwa Malta.

Sar iktar faċli wkoll il-mod ta' kif tista' tidħol f'koabitazzjoni.

Mhux diġà saret liġi tal-Koabitazzjoni7 Għalfejn saret liġi oħra2

Fis-sena 2017, kien hemm diġa liġi tal-koabitazzjoni, imma kien hemm xi
affarijiet li kellhom bżonn jinbidlu biex isiru aħjar. Għalhekk, saret din il-liġi l-
ġdida tal-koabitazzjoni li ħarġet fis-sena 2020.

Min diġà hu marbut bil-liġi tal-Koabitazzjoni li saret fit-2017, jibqa' marbut
f'dak li hemm miktub f'dik il-liġi, sakemm ma jkunux iridu jbiddlu l-affarijiet
skont kif hemm miktub fil-liġi l-ġdida.

Min jista' jkun koabitant7

Mhux kulħadd jista' japplika biex ikun koabitant. Dawn il-persuni mniżżla hawn
taħt li jkunu qegħdin jgħixu flimkien, ma jistgħux japplikaw biex ikunu
rikonoxxuti bħala koabitanti:

ePersuni li diġà marbutin bil-liġi ma' persuna oħra, kemm Malta kif ukoll
barra minn Malta;

ePersuni li huma taħt l-età (minorenni);

ePersuni li jiġu minn xulxin (axxendent jew dixxendent f'linja diretta);
e Aħwa;

eQraba;
eBejn min jadotta u l-persuna adottata;

ePersuni li ma jistgħux jagħtu l-kunsens tagħhom jew jiddeċiedu huma.

Kif nista' nidħol f'att pubbliku ta' koabitazzjoni7

Biex koppja tiġi rikonoxxuta ġewwa Malta bħala koabitanti, trid tidħol f'dak li

jgħidulu 'att pubbliku', biex ikollhom ċertifikat ta' Koabitazzjoni. Biex tapplika
għal dan iċ-ċertifikat, il-koppja trid:

e Tmur għand in-nutar li tagħżel inti

e Jippreżentaw lin-nutar dak li jgħidulu 'Free Status Certificate' u l-karta tal-
identità tagħhom it-tnejn;

e Jikkonfermaw li m'hemm xejn li jjiommhom milli jidħlu f'dan l-'att
pubbliku', u jekk kinux f'koabitazzjoni oħra qabel;

ell-koppja tiddeċiedi kif se jitqassmu l-affarijiet tagħhom u jekk jixtiqux jew
le li jkun hemm il-'komunjoni tal-assi', jiġifieri li l-affarijiet isiru tat-tnejn;

eln-nutar ifiehem x'jiġri meta l-koppja tidħol fl-att pubbliku ta' koabitazzjoni,
u jkompli bil-proċess;

eFi żmien għoxrin jum minn meta n-nutar joħroġ l-att pubbliku, ir-Reġistru
Pubbliku joħroġ Ċertifikat ta' Koabitazzjoni, li tikkonferma l-koabitazzjoni tal-
koppja.

X'inhi l-komunjoni tal-assi2

Jekk il-koppja flimkien jagħżlu li jagħmlu dik li jgħidulha, il-komunjoni tal-
assi', dak ifisser illi dawn isiru ta' tnejn:

eld-dar fejn ikunu qegħdin jgħixu, jekk tkun inxtrat wara li jsir iċ-ċertifikat li
l-koppja huma koabitanti; u

el-affarijiet li hemm fl-istess dar

L-affarijiet li ma jinqasmux bejn it-tnejn huma bħal propjetà jew affarijiet
oħra fid-dar, li jkunu ngħataw b'wirt, rigal, jew donazzjoni, wara l-
koabitazzjoni.

X'inhuma d-drittijiet tiegħi bħala koabitant7

Din il-liġi tagħtik ħafna drittijiet, li jixbhu ħafna d-drittijiet tal-miżżewġin u ta'
dawk li jidħlu f'unjoni ċivili:

eld-dritt li tgħix fid-dar tal-koabitazzjoni, fejn il-koppja tkun qiegħda tgħix;
e Id-drittijiet ta' persuni li qegħdin tgħixu f'dar li qiegħda tinkera.

el-istess drittijiet mogħtija lill-miżżewġin jew dawk marbutin flimkien b'unjoni
ċivili, bħal drittijiet relatati ma' xogħol u l-familja, u d-drittijiet relatati mal-
leave;

eld-dritt illi tieħu kull deċizjoni dwar il-kura medika tal-persuna l-oħra, fejn
ikun hemm bżonn;

ejekk il-koabitant tiegħek jiġi nieqes, ikollok id-dritt li tibqa' tgħix fid-dar tal-
koabitazzjoni għal sena, jekk il-post ma jkunx kompletament tiegħek;

eDiversi benefiċċji soċjali, bħal pensjoni tar-romol, il-pensjoni ta' meta tirtira
mix-xogħol, benefiċċji relatati ma' tfal f'foster care u għal tfal fil-kura, u tfal
b'diżabilità, fost oħrajn.

X'inhuma d-dmirijiet tiegħi bħala koabitant7

Din il-liġi tagħti ħafna drittijiet lil koppji li qegħdin jikkoabitaw, imma hemm
affarijiet importanti li inti trid tagħmel ukoll, li jgħidulhom id-dmirijiet tiegħek,
bħal:

e Li jinqasmu ndaqs bejn iż-żewġ persuni r-responsabbiltajiet tal-familja;
eld-dmir li tgħin lill-koabitant jew il-persuna l-oħra, kemm b'għajnuna li jkollha
bżonn kif ukoll bi flus;

eld-dmir tat-tnejn li huma li jipprovdu l-flus biex jgħixu, jedukaw, u jieħdu
ħsieb it-tfal tagħhom.

Ma nixtieqx nibqa' f'din ir-relazzjoni. Kif tista' nwaqqaf il-koabitazzjoni7

Jekk iż-żewġ persuni li jkunu qegħdin jikkoabitaw jaqblu li jridu jinfirdu, dawn
għandhom jerġgħu jkellmu lin-nutar biex isir 'att pubbliku' jew ċertifikat
ieħor li tgħid li r-relazzjoni ta' bejniethom u l-koabitazzjoni spiċċat.

F'kull każ, Il-Qorti dejjem tkun trid tiddeċiedi, biex ikunu mħarsa d-drittijiet
tal-persuni kollha li jkunu qegħdin jgħixu fid-dar, l-iktar tat-tfal jew persuni li
għandhom bżonn aktar għajnuna.

Jekk ma jkunx hemm qbil, il-koabitazzjoni tispiċċa billi ssir talba lil-Qorti biex
tikkonferma u tgħid li l-koabitazzjoni spiċċat.

Wara li l-Qorti twaqqaf il-Koabitazzjoni, id-drittijiet u dmirijiet tal-koppja li
kienu f'koabitazzjoni jieqfu. Xorta perċ jkollhom ir-responsabbiltajiet li
jkollhom x'jaqsmu mat-tfal tagħhom.

