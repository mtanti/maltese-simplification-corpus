KAPITOLU 614
ATT DWAR IL-KOABITAZZJONI

ATT biex iħassar l-Att dwar il-Koabitazzjoni, Kap. 571 tal-Liġijiet ta'
Malta u sabiex jirregola dwar il-koabitazzjonijiet u jipprovdi għal ħwejjeġ li
għandhom x'jaqsmu magħhom jew anċillari għalihom.

5 ta' Ġunju, 2020

ATT XXVII tal-2020.

TAQSIM TAL-ATT

TAQSIMA 1
Preliminari

1. It-titolu fil-qosor ta' dan l-Att huwa l-Att dwar il-
Koabitazzjoni.

2. F'dan l-Att, sakemm ir-rabta tal-kliem ma teħtieġx xort'oħra:

'dar tal-koabitazzjoni' tfisser dik id-dar li fiha l-
koabitanti jkunu joqogħdu flimkien, kemm jekk tkun tappartjeni
lil koabitant minnhom jew lit-tnejn, fi kwalunkwe sehem
bejniethom, u kemm jekk jokkupawha b'titolu ta' kera jew
kwalunkwe titolu ieħor, kemm jekk daħlu għaliha flimkien kif
ukoll separatament;

'koabitant' tfisser persuna illi kontinwament u
abitwalment tgħix ma' persuna oħra fid-dar tal-koabitazzjoni
bħala koppja, u li mal-istess persuna, tkun daħlet f'att pubbliku
ta' koabitazzjoni, u li mhux diġà legalment marbuta ma' persuna
oħra;

'komunjoni' għandu jkollha l-istess tifsira mogħtija lilha
fit-Taqsima III;

'Ministru' tfisser il-Ministru responsabbli għall-ġustizzja;

'nutar' tfisser uffiċjal pubbliku bis-setgħat kollha

3.

mogħtija lilu mill-Att dwar il-Professjoni Nutarili u l-Arkivji
Nutarili;

'Qorti'' tfisser il-Qorti Ċivili (Sezzjoni Familja) jew xi
Qorti oħra li minn żmien għal żmien tkun assenjata l-kompetenza
li tieħu konjizzjoni ta' materji familjari;

'Regolament dwar sħubijiet reġistrati' tfisser ir-
Regolament tal-Kunsill (UE) 2016/1104 tal-24 ta' Ġunju 2016 li
jimplimenta kooperazzjoni msaħħa fil-qasam tal-ġurisdizzjoni,
il-liġi applikabbli u r-rikonoxximent u l-eżekuzzjoni ta'
deċiżjonijiet f'materji tal-konsegwenzi patrimonjali ta' sħubijiet
reġistrati;

'ulied dipendenti' tfisser dawk l-ulied tal-koabitanti, jew
ta' xi ħadd minnhom, jew li fir-rigward tagħhom xi wieħed
minnhom qiegħed jaġixxi in loco parentis, u li għad għandhom
id-dritt illi jirċievu manteniment mingħand l-istess koabitanti:

Iżda in loco parentis tirreferi għall-koabitant li
jkun qed jaġixxi in loco parentis fir-rigward ta' wild ta'
ħaddieħor, minħabba l-koabitazzjoni tiegħu ma' ġenitur ta' dak
il-wild, fejn il-ġenitur l-ieħor tal-istess wild ikun, f'xi żmien
qabel jew matul il-koabitazzjoni, ġie nieqes jew ġie ddikjarat
bħala persuna assenti skont id-dispożizzjonijiet ta' Titolu VII tal-
Ewwel Ktieb tal-Kodiċi Ċivili, jew ma jkunx magħruf:

Iżda wkoll li dan ikun bla ħsara għall-obbligi tal-
ġenituri naturali tal-wild u f'kull każ bla ħsara għad-
dispożizzjonijiet tal-artikolu 149 tal-Kodiċi Ċivili.

TAQSIMA HI
Kif tiġi kostitwita l-koabitazzjoni

(1) Persuniilli għandhom l-intenzjoni illi jikkoabitaw, jew

persuni li diġà qegħdin jgħixu flimkien, u li jridu li d-dispożizzjonijiet
ta' dan l-Att ikunu applikabbli għalihom, għandhom jirregolaw il-
koabitazzjoni tagħhom permezz ta' att pubbliku ta' koabitazzjoni skont
id-dispożizzjonijiet ta' dan l-Att.

2)

Il-koabitazzjoni tidħol fis-seħħ mid-data tal-pubblikazzjoni

tal-att pubbliku ta' koabitazzjoni fir-rigward tal-koabitanti, u minn meta
jiġi insinwat fir-Reġistru Pubbliku fir-rigward ta' terzi.

4.

(1): Attpubbliku ta' koabitazzjoni li jsir bejn:

(a) persunili waħda minnhom ma tkunx għadha laħqet
l-età ta' tmintax-il (18) sena, sakemm mhux awtorizzata skont il-
liġi fit-termini tas-subartikolu (3);

(b) axxendentu dixxendent f'linja diretta;

(ċ) aħwa, kemm jekk mill-istess ġenituri, kif ukoll
jekk minn wieħed mill-ġenituri biss;

(d). persuna li tadotta u l-persuna adottata;

(e) persuni li waħda minnhom ma tkunx tista' tagħti l-
kunsens tagħha għall-att pubbliku minħabba li tkun ċivilment
interdetta jew inabilitata, jew ma jkollhiex l-użu tar-raġuni;

(f). persuni, jew min minnhom, illi jkunu marbutin fi
żwieġ jew f'unjoni ċivili, ma' xulxin jew ma' terzi, kemm
f'Malta, kif ukoll fi kwalunkwe pajjiż ieħor;

(g) persuni, jew min minnhom, illi jkunu marbutin
b'att pubbliku ta' koabitazzjoni preċedenti skont dan l-Att, ma'
xulxin jew ma' terzi;

(h) persuni, jew min minnhom, illi jkunu marbutin
b'koabitazzjoni reġistrata jew dikjarata unilateralment skont l-
Att dwar il-Koabitazzjoni, ma' xulxin jew ma' terzi; jew

(i) persuni, jew min minnhom, illi għandhom
relazzjoni ma' terzi li hija diġà regolata b'liġi barranija li
tipprovdi għad-drittijiet u l-obbligi ta' bejniethom,
irrispettivament mit-titolu tagħha,

ikun null u bla effett.

(2) Għall-finijiet tas-subartikolu (1), ir-relazzjoni ta' persuna
adottata għandha titqies li teżisti kemm b'referenza għall-familja
bijoloġika tagħha kif ukoll għall-familja adottiva tagħha.

(3) Għall-finijiet tas-subartikolu (1), l-artikolu 3 tal-Att dwar iż-
Żwieġ għandu japplika mutatis mutandis għal minuri bejn is-sittax (16)
u t-tmintax-il (18) sena, li għandhom l-intenzjoni li jidħlu f'att pubbliku
ta' koabitazzjoni.

(4). Il-Qorti ta' Ġurisdizzjoni Volontarja li taħtha tkun taqa'
waħda mill-partijiet illi jkunu biħsiebhom jidħlu f'att pubbliku ta'
koabitazzjoni tista', jekk tintwera raġuni valida biex isir dan, tiddispensa
mid-dispożizzjonijiet tas-subartikolu 4(1)(d), u l-imsemmi digriet
għandu jiġi anness mal-att.

5. (1): Kwalunkwe klawsola fl-att pubbliku ta' koabitazzjoni
li b'xi mod tmur kontra xi dispożizzjoni ta' dan l-Att, jew li b'xi mod
tiddisponi dwar kif għandha tiġi xolta tali koabitazzjoni, għandha titqies
bħala nulla u bla effett.

(2) Il-partijiet għandhom jiddikjaraw quddiem in-nutar illi
m'hemm xejn illi jipprekludihom milli jidħlu f'att pubbliku ta'
koabitazzjoni validu skont dan l-Att, u n-nutar għandu l-obbligu li
jniżżel din id-dikjarazzjoni fl-imsemmi att.

(3) Il-partijiet għandhom jipprovdu lin-nutar ċertifikat ta' status
liberu maħruġ skont l-artikolu 251(3) tal-Kodiċi Ċivili, jew dokument
ekwivalenti għalih debitament maħruġ mill-awtorità kompetenti
barranija, skont il-każ, liema ċertifikat jew dokument għandu jkun
maħruġ uffiċjalment mhux iktar minn disgħin (90) jum qabel id-data tal-
pubblikazzjoni tal-att pubbliku ta' koabitazzjoni, u għandu jiġi mehmuż
mal-istess att:

Iżda dak id-dokument ekwivalenti għaċ-ċertifikat ta' status
liberu jrid ikun maħruġ minn awtorità kompetenti f'dak il-pajjiż li
joħroġ l-istess dokument.

(4). Il-partijiet għandhom jiddikjaraw quddiem in-nutar jekk
ienx hemm att pubbliku ta' koabitazzjoni bejniethom fil-passat, liema
untratt kien xolt, u n-nutar għandu l-obbligu li jniżżel din id-
dikjarazzjoni fl-istess att.

(5) In-nutar illi quddiemu l-partijiet ikunu se jiffirmaw l-att
pubbliku ta' koabitazzjoni għandu l-obbligu illi jfisser fid-dettall lill-
partijiet il-konsegwenzi tal-imsemmi att, u l-klawsoli li l-partijiet jkunu
qed jagħżlu li jintrabtu bihom, u għandu jiddikjara illi għamel dan fl-
istess att.

(6) — In-nutar li jippubblika l-att pubbliku ta' koabitazzjoni
għandu, fi żmien ħmistax-il (15) jum tax-xogħol mid-data tal-att,
jinsinwa l-istess att fir-Reġistru Pubbliku, fir-Reġistru miżmum għal tali
skop mid-Direttur tar-Reġistru Pubbliku.

(7) Id-Direttur tar-Reġistru Pubbliku għandu joħroġ ċertifikat ta'
koabitazzjoni kif preskritt fl-Iskeda, fi żmien għoxrin (20) jum minn
meta l-att pubbliku ta' koabitazzjoni jiġi insinwat fir-Reġistru Pubbliku,
u kopja tan-nota tal-insinwa għandha tkun trażmessa lid-Direttur tar-
Reġistru Pubbliku.

6. Id-dispożizzjonijiet tar-Regolament dwar sħubijiet reġistrati
għandhom japplikaw għal koabitazzjonijiet insinwati permezz ta' att
pubbliku skont dan l-Att.

7. (l). Fl-att pubbliku ta' koabitazzjoni, il-partijiet jistgħu
jagħżlu li jiddikjaraw il-liġi applikabbli għall-koabitazzjoni tagħhom
mis-segwenti:

(a) il-liġi tal-Istat fejn il-partijiet jew wieħed
minnhom, jirrisjedu abitwalment fil-mument li jiġi konkluż l-att
pubbliku ta' koabitazzjoni;

(b) il-liġi tal-Istat taċ-ċittadinanza ta' xi wieħed mill-
partijiet fil-mument li jiġi konkluż l-att pubbliku ta'
koabitazzjoni; jew

(ċ)— il-liġi tal-Istat li taħt il-liġi tiegħu jkun ġie kostitwit
l-att pubbliku ta' koabitazzjoni.

(2) Fejn. il-partijiet jonqsu milli jagħmlu l-imsemmija
dikjarazzjoni, għandu jiġi preżunt illi l-liġi applikabbli hija dik Maltija.

8. Fl-att pubbliku ta' koabitazzjoni, il-partijiet għandhom
jiddeċiedu dwar u jiddikjaraw, l-applikabilità tat-Taqsima III:

Iżda jekk il-partijiet jonqsu milli jagħmlu l-imsemmija
dikjarazzjoni, għandu jiġi preżunt illi l-partijiet riedu jeskludu l-
applikazzjoni tal-imsemmija Taqsima.

9. (Il) Bla ħsara għall-artikolu 45A tal-Att dwar il-
Professjoni Nutarili u Arkivji Nutarili, il-koabitanti jistgħu, fi
kwalunkwe żmien, jemendaw jew jikkoreġu l-att pubbliku ta'
koabitazzjoni permezz ta' att pubbliku sussegwenti bl-awtorizzazzjoni
tal-Qorti kompetenti:

Iżda f'kull każ, il-Qorti għandha tassigura li ma jkun qiegħed
jiġi emendat xejn li jmur kontra l-aħjar interess tal-ulied dipendenti, jew
illi jpoġġi lil xi wieħed mill-koabitanti f'sitwazzjoni ta' vulnerabbiltà,
skont il-każ.

(2) F'kull każ fejn il-Qorti tkun mitluba tagħti l-awtorizzazzjoni
tagħha għal att korrettorju jew emenda għall-att pubbliku, għandha, jekk
tikkunsidra illi huwa l-każ biex tassigura li dan mhux qiegħed isir
b'abbuż ta' koabitant fil-konfront tal-ieħor, tisma' lill-koabitanti viva
VOCE.

TAQSIMA IH
Il-komunjoni tal-assi bejn il-koabitanti
10. (1). Fl-att pubbliku ta' koabitazzjoni, il-partijiet jistgħu
jistabbilixxu l-komunjoni tal-assi skont din it-Taqsima.

(2) Id-dritt ta' kull koabitant għall-komunjoni tal-assi jibda, bla
ħsara għal kwalunkwe dispożizzjoni oħra tal-liġi, mid-data tal-
pubblikazzjoni tal-att pubbliku ta' koabitazzjoni, u jispiċċa max-
xoljiment tal-koabitazzjoni.

11. (1) Il-komunjoni tal-assi bejn il-koabitanti għandha tkun
kostitwita biss mis-segwenti:

(a) id-dar tal-koabitazzjoni, meta l-akkwist ikun sar
wara l-att pubbliku ta' koabitazzjoni, kemm jekk l-akkwist ikun
sar f'isem parti waħda mill-koabitanti, kif ukoll meta l-akkwist
ikun sar bi flus jew ħwejjeġ oħra li kienu jappartjenu lil xi waħda
mill-koabitanti minn qabel il-koabitazzjoni, jew li, wara l-
koabitazzjoni, ġew trasferiti lilha b'donazzjoni, b'wirt, jew
b'titolu ieħor, bla ħsara għad-dritt tagħha li tiġi rimborżata l-
ispejjeż li tkun għamlet għall-akkwist:

Iżda l-imsemmija dar tal-koabitazzjoni ma
għandhiex tidħol fil-komunjoni tal-assi jekk tkun ġiet trasferita bi

kwalunkwe. titolu lil wieħed mill-koabitanti qabel l-att tal-
koabitazzjoni, minkejja li setgħet ġiet għand dik il-parti
unikament wara l-koabitazzjoni:

Iżda ukoll l-imsemmija dar ma għandhiex tidħol
fil-komunjoni tal-assi kemm-il darba tkun ġiet trasferita lil xi
waħda mill-koabitanti b'donazzjoni jew permezz ta' wirt, sew
qabel, kif ukoll wara l-att tal-koabitazzjoni; u

(b) ħwejjeġ mobbli li jinsabu fid-dar tal-koabitazzjoni,
li ġew akkwistati wara l-att pubbliku ta' koabitazzjoni, ukoll jekk
l-akkwist ikun sar f'isem parti waħda mill-koabitanti, kemm-il
darba dawk il-mobbli ma kenux għaddew lil xi koabitant
b'donazzjoni, rigal personali jew ġew devoluti fuqhom
b'suċċessjoni mingħand terzi:

Iżda għall-finijiet ta' dan l-artikolu, it-tifsira
'mobbli' għandha tinkludi mobbli dekorattivi u ornamentali
miżmuma fid-dar tal-koabitazzjoni u għandha teskludi flejjes,
titoli, vetturi, dgħajjes, u kwalunkwe mobbli li nxtraw bl-iskop li
jintużaw esklussivament minn wieħed mill-koabitanti.

(2). — Meta l-komunjoni tal-assi skont id-
dispożizzjonijiet ta' dan l-artikolu tapplika bejn il-koabitanti, l-
assi kollha li ma jaqgħux taħt is-subartikolu (1) ta' dan l-artikolu,
għandhom jitqiesu bħala assi appartenenti lill-partijiet
individwali.

12. L-artikoli 1322, 1323 u 1325 sa 1333 (it-tnejn inklużi) tal-
Kodiċi Ċivili għandhom japplikaw mutatis mutandis, limitatament għal
dak li jikkostitwixxi l-komunjoni tal-assi bejn il-koabitanti skont id-
dispożizzjonijiet tal-artikolu 11.

TAQSIMA IV
Drittijiet u dmirijiet bażiċi
13. (1). Il-koabitant għandu jibbenefika mid-drittijiet stipulati
fis-subartikolu (2), u minn drittijiet oħra msemmija fi kwalunkwe liġi
oħra bħala applikabbli għall-koabitanti.

(2). — Id-drittijiet mogħtija lill-koabitant huma s-segwenti, u ċioċ
illi l-imsemmi koabitant:

(a) għandu, mingħajr preġudizzju għad-
dispożizzjonijiet ta' dan l-Att, id-dritt ta' abitazzjoni fid-dar tal-
koabitazzjoni;

(b) għandu jitqies bħala inkwilin għal kull finijiet u
effetti tal-liġi fir-rigward ta' kull kirja tad-dar tal-koabitanti li
ġiet kostitwita permezz ta' kuntratt minn xi wieħed mill-
koabitanti, wara li jkun sar l-att pubbliku ta' koabitazzjoni skont
dan l-Att;

(ċ) għandu jitqies li għandu l-istess drittijiet mogħtija
lil persuna miżżewġa jew f'unjoni ċivili fejn jidħlu drittijiet
relatati ma' xogħol u l-familja, inkluż drittijiet varji relatati mal-
leave, kemm dawk id-drittijiet misjuba f'liġijiet primarji, dawk
sussidjarji, kif ukoll f'kodiċijiet u prattiċi tax-xogħol, eskluż pero
d-dritt tal-/eave sabiex wieħed jakkumpanja s-sieħeb tiegħu fuq
korsijiet barra minn Malta sponsorjati mill-gvern;

(d). għandu d-dritt illi jieħu kwalunkwe deċiżjoni dwar
il-kura medika tal-koabitant l-ieħor;

(e). mingħajr preġudizzju għad-dispożizzjonijiet tal-
Kodiċi Ċivili, għandu, f'każ illi wieħed mill-koabitanti jiġi
nieqes waqt il-koabitazzjoni, id-dritt ta' abitazzjoni ta' tnax-il
(12) xahar fid-dar tal-koabitazzjoni, meta l-istess dar tal-
koabitazzjoni tkun miżmuma fi proprjetà assoluta jew
b'enfitewsi mill-koabitant li ġie nieqes, kemm separatament kif
ukoll fimkien mal-koabitant superstiti:

Iżda dan id-dritt ta' abitazzjoni jispiċċa jekk is-
superstiti jikkuntratta żwieġ, unjoni ċivili jew jidħol
f'koabitazzjoni ma' persuna oħra:

Iżda wkoll id-dritt mogħti permezz ta' dan il-
paragrafu jibqa' japplika meta l-istess dritt ikollu l-effett
jnaqqas matul l-imsemmi perjodu, is-sehem riżervat li jmiss lil xi
persuna oħra;

(f) għandu d-dritt illi jkun intitolat għall-għajnuna
soċjali non-kontributorja meta jkun persuna li fl-opinjoni tar
direttur tas-servizzi soċjali jkun jgħix mal-kap tal-familja,
daqslikieku kienu konjuġi fiż-żwieġ skont l-artikolu 30 tal-Att
dwar is-Sigurtà Soċjali;

(g) għandu d-dritt għall-pensjoni tar-romol skont l-
artikoli 31 sa 43 (it-tnejn inklużi) tal-Att dwar is-Sigurtà Soċjali;

(h) għandu d-dritt illi f'każ li l-koabitant l-ieħor jiġi
nieqes, jagħmel talba għall-pensjoni tal-irtirar jekk kien qiegħed,
jew kellu d-dritt li jiġi mantenut mill-koabitant li ġie nieqes skont
l-artikolu 46 tal-Att dwar is-Sigurtà Soċjali;

(i) għandu d-dritt għall-ħlas tal-pensjoni tal-età meta
ż-żewġ koabitanti jikkwalifikaw skont l-artikolu 66 tal-Att dwar

is-Sigurtà Soċjali;

(j) għandu d-dritt li jirċievi benefiċċji soċjali bħala
foster carer skont l-artikolu 76A tal-Att dwar is-Sigurtà Soċjali;

(k) għandu d-dritt għall-għajnuna għall-mard meta l-
koabitant ikun jgħix mal-kap tal-familja matul xi perjodu li
matulu l-għajnuna għall-mard tkun qiegħda titħallas jew tista'

titħallas;

(l) għandu d-dritt għall-benefiċċju għal diżimpjieg u
għall-benefiċċju speċjali għal diżimpjieg jekk ikun qiegħed
imantni lill-koabitant l-ieħor skont l-artikolu 30 tal-Att dwar is-
Sigurtà Soċjali;

(m) għandu d-dritt għall-benefiċċju dwar il-maternità u
l-benefiċċju għall-/eave dwar il-maternità skont l-artikoli 71 u 72
tal-Att dwar is-Sigurtà Soċjali;

(n) għandu d-dritt għall-a/lowance supplimentari
skont l-artikolu 73 tal-Att dwar is-Sigurtà Soċjali;

(o) għandu d-dritt għall-allowance tat-tfal skont l-
artikoli 76, 80, 81 u 82 tal-Att dwar is-Sigurtà Soċjali;

(p) għandu d-dritt għall-a/lowance għal tfal fil-kura
skont l-artikoli 76A, 80, 81 u 82 tal-Att dwar is-Sigurtà Soċjali;

(q) għandu d-dritt għall-allowance għal: tfal
b'dizabilità skont l-artikoli 77, 80, 81 u 82 tal-Att dwar is-

Sigurtà Soċjali;

(r) għandu d-dritt li l-ulied dipendenti tiegħu jgħixu
mal-koabitanti fid-dar tal-koabitazzjoni, skont il-każ, sakemm
ma jkunx hemm ordni xort'oħra mill-Qorti kompetenti abbażi ta'
proċeduri preċedenti.

14. (1). Il-koabitanti għandu jkollhom drittijiet indaqs u
għandhom jaqsmu r-responsabbilitajiet matul il-koabitazzjoni tagħhom,
u għandhom ukoll id-dmir li jappoġġjaw lil xulxin kemm moralment kif
ukoll materjalment.

(2) Il-koabitanti għandhom l-obbligu, kull wieħed minnhom
skont il-mezzi u l-ħiliet tagħhom li jaħdmu kemm fid-dar tal-
koabitazzjoni kif ukoll xortoħra, kif jirrikjedu l-interessi tal-familja, li
jmantnu lil xulxin u li jikkontribwixxu għall-ħtiġijiet tal-familja:

Iżda dan l-obbligu tal-koabitanti għandu jieqaf max-xoljiment
tal-koabitazzjoni.

15. (1). Il-koabitazzjoni timponi fuq il-koabitanti l-obbligu li
jieħdu ħsieb, imantnu, jgħallmu u jedukaw lill-ulied dipendenti skont il-
ħila, inklinazzjonijiet naturali u aspirazzjonijiet tal-ulied.

(2) L-obbligu li l-ġenituri għandhom li jipprovdu l-manteniment
skont is-subartikolu (1), jinkludi wkoll l-obbligu illi, skont il-mezzi
tagħhom, u fejn ma jkunx raġonevolment possibbli li l-ulied dipendenti,
jew min minnhom, imantnu lilhom infushom kif xieraq, ikomplu
jipprovdu manteniment adegwat lill-ulied minħabba l-fatt li:

(a) jkunu studenti li qegħdin jipparteċipaw

f'edukazzjoni, taħriġ jew tagħlim full-time u huma taħt l-età ta'
tlieta u għoxrin sena (23); jew

(b) jkollhom diżabilità, kif imfissra fl-Att dwar
Opportunitajiet Indaqs għal Persuni b'Diżabilità, kemm jekk
hija fiżika, mentali jew psikoloġika.

16. (1) Id-dar tal-koabitazzjoni għandha tkun stabbilita f'post
li jintgħażel bi qbil bejn il-koabitanti skont il-ħtiġijiet tagħhom u l-
interess ewlieni tal-familja nnifisha.

(2): Meta d-dar tal-koabitazzjoni, kollha kemm hi jew sehem
minnha, tkun tappartjeni fi proprjetà jew b'xi titolu ieħor, lil parti waħda
mill-koabitanti, dik il-parti tista' biss tittrasferixxi b'titolu inter vivos is-
sehem tagħha fuq dik id-dar tal-koabitazzjoni:

(a) bil-kunsens tal-parti l-oħra; jew

(b) meta dak il-kunsens ma jingħatax mingħajr raġuni
xierqa, bl-awtorità tal-Qorti kompetenti; jew

(ċ) b'irkant f'bejgħ ġudizzjarju fuq talba ta' xi
kreditur ta' dik il-parti.

(3) Il-parti li ma tkunx tat il-kunsens tagħha għat-trasferiment
tista' tintavola azzjoni għall-annullament tat-trasferiment li ma jkunx sar
skont is-subartikolu (2), fi żmien sena (1) minn meta t-trasferiment ikun
ġie reġistrat.

TAQSIMA V
Xoljiment tal-koabitazzjoni

17. (1) Ix-xoljiment tal-koabitazzjoni ma jistax isir ħlief
b'talba ta' wieħed mill-koabitanti fil-konfront tal-ieħor, jew bil-kunsens
ta' xulxin, kif stipulat fl-artikolu 21.

(2) It-talbiet kollha għax-xoljiment tal-koabitazzjoni għandhom
isiru permezz ta' rikors quddiem il-Qorti, u bla ħsara għad-
dispożizzjonijiet tal-artikolu 14, id-dispożizzjonijiet tal-artikolu 37 tal-
Kodiċi Ċivili għandhom japplikaw mutatis mutandis.

(3) Il-Qorti għandha, fid-digriet jew fis-sentenza tagħha dwar ix-
xoljiment tal-koabitazzjoni, tordna lir-Reġistratur tal-Qrati sabiex, fiż-
żmien stipulat mill-Qorti għal dan l-iskop, javża lid-Direttur tar-Reġistru
Pubbliku bix-xoljiment tal-koabitazzjoni biex tali digriet jew sentenza
jiġu reġistrati fir-Reġistru Pubbliku.

18. (1) F'każ ta' talba għax-xoljiment tal-koabitazzjoni
magħmula minn koabitant wieħed biss, ma jkunx meħtieġ illi f'tali
talba, il-koabitant jattribwixxi lill-koabitant l-ieħor xi ħtija li tkun
wasslet biex issir l-istess talba.

(2) Il-koabitant li jkun qed jagħmel it-talba għax-xoljiment tal-
koabitazzjoni jista', flimkien mal-istess talba, u bla ħsara għad-
dispożizzjonijiet ta' dan l-artikolu u tal-artikolu 14, iressaq it-talbiet
kollha illi huma applikabbli għal kawża ta' separazzjoni skont is-Sub-
Titolu III tal-Ewwel Titolu tal-Ewwel Ktieb tal-Kodiċi Ċivili.

(3) Il-Qorti għandha tisma' u tiddisponi minn dawn it-talbiet kif
stipulat fid-dispożizzjonijiet imsemmija mutatis mutandis:

B'dan illi, mingħajr preġudizzju għad-dispożizzjonijiet ta'
dan l-artikolu u tal-artikolu 14, il-koabitant l-ieħor jista' jressaq l-
eċċezzjonijiet kollha illi jistgħu jitressqu f'kawża ta' separazzjoni.

(4). Mingħajr preġudizzju għad-dispożizzjonijiet tal-artikolu 14,
il-Qorti għandu jkollha mutatis mutandis is-setgħat kollha mogħtija lilha
skont is-Sub-Titolu III tal-Ewwel Titolu tal-Ewwel Ktieb tal-Kodiċi
Ċivili għal dak illi jirrigwarda l-ordnijiet li tista' tagħti pendente lite.

(5) Id-dispożizzjonijiet tal-artikoli 38, 40, 41, 44, 45, 48, 51, 52,
53, 58, 62, 63, 64 u 65 tal-Kodiċi Ċivili ma għandhomx japplikaw fir-
rigward ta' azzjoni għax-xoljiment tal-koabitazzjoni

(6) Mingħajr preġudizzju għad-dispożizzjonijiet tal-artikolu 14,
id-dispożizzjonijiet tal-artikoli 39, 46, 46A, 47, 54, 55, 55A, 56, 56A, 57
u 61 tal-Kodiċi Ċivili għandhom japplikaw mutatis mutandis.

19. L-azzjoni għax-xoljiment tal-koabitazzjoni tiġi estinta meta
jkun hemm rikonċiljazzjoni bejn il-koabitanti.

20. Meta jiġi nieqes wieħed mill-koabitanti, tiġi estinta l-azzjoni
għax-xoljiment, anke jekk il-mewt isseħħ wara li tkun saret it-talba.

21. (1). Ix-xoljiment tal-koabitazzjoni jista' jsir bil-kunsens
reċiproku tal-koabitanti permezz ta' att pubbliku, prevja l-
awtorizzazzjoni tal-Qorti permezz ta' digriet.

(2) Il-Qorti għandha, qabel ma tagħti tali digriet, twissi lill-
partijiet dwar il-konsegwenzi tax-xoljiment u tfittex li tirrikonċiljahom,
u tista' tħassar, tvarja jew żżid dawk il-kundizzjonijiet li hija tikkunsidra
xierqa fiċ-ċirkostanzi.

(3) Dan id-digriet għandu l-istess effetti ta' sentenza mogħtija
mill-Qorti kompetenti, u għandu jordna lir-Reġistratur tal-Qrati sabiex,
fiż-żmien stipulat mill-Qorti għal dan l-iskop, javża lid-Direttur tar-
Reġistru Pubbliku bix-xoljiment tal-koabitazzjoni biex l-istess digriet
jiġi reġistrat fir-Reġistru Pubbliku.

22. (l). Il-Qorti, meta tagħti d-digriet għax-xoljiment tal-
koabitazzjoni, għandha tordna fl-istess digriet, f'idejn min għandha tkun
il-kustodja tat-tfal.

(2) Il-Qorti tista', f'kull żmien, fl-aħjar interess tat-tfal, tħassar

jew tbiddel l-ordnijiet li tkun iddekretat dwarhom.

23. — Id-dispożizzjonijiet tar-Regolamenti dwar il-Qorti Ċivili
(Sezzjoni tal-Familja), il-Prim'Awla tal-Qorti Ċivili u l-Qorti tal-
Maġistrati (Għawdex) (Ġurisdizzjoni Superjuri) (Sezzjoni tal-Familja)
li japplikaw għall-każijiet ta' firda personali, għandhom japplikaw
mutatis mutandis għal kull azzjoni magħmula skont din it-Taqsima.

24. Ix-xoljiment mill-koabitazzjoni ma għandu jkollu l-ebda
effett fil-konfront ta' terzi ħlief minn dakinhar li s-sentenza jew l-att
pubbliku, skont il-każ, jiġu insinwati fir-Reġistru Pubbliku.

TAQSIMA VI
Dispożizzjonijiet Ġenerali
25. (lI): Meta żewġ koabitanti jikkuntrattaw żwieġ jew unjoni
ċivili bejniethom, l-att pubbliku ta' koabitazzjoni jiġi terminat ipso facto
minn dak il-jum li fih jiġi kuntrattat l-istess żwieġ jew unjoni ċivili.

(2) Id-Direttur tar-Reġistru Pubbliku għandu jniżżel annotazzjoni
ta' dan fuq iċ-Ċertifikat ta' Koabitazzjoni.

26. — Id-dispożizzjonijiet kollha ta' dan l-Att huma mingħajr
preġudizzju għad-drittijiet ta' terzi persuni fil-konfront ta' kwalunkwe
koabitant.

27. (1) Persuna illi minnufih qabel ma tkun intemmet ir-
relazzjoni ta' koppja, jew f'każ li l-parti l-oħra tkun ġiet nieqsa kienet
kontinwament u abitwalment tgħix ma' persuna oħra bħala koppja, u li
ilha tgħix mal-istess persuna għal perjodu ta' mhux inqas minn sentejn
(2), u li r-relazzjoni tagħhom mhux regolata taħt l-ebda liġi, tista', fi
żmien tnax-il (12) xahar, tagħmel rikors quddiem il-Qorti fejn titlob
sabiex tibbenefika mid-drittijiet segwenti, skont il-każ:

(a) id-dritt ta' abitazzjoni fid-dar komuni, għal
perjodu li għandu jiġi determinat mill-Qorti, limitatament
sabiex tingħata ż-żmien illi ssib residenza alternattiva; jew

(b) fejn il-persuna l-oħra tiġi nieqsa, id-dritt ta'
abitazzjoni fid-dar komuni, għal perjodu li għandu jiġi
determinat mill-Qorti, meta l-istess dar komuni tkun proprjetà
assoluta tal-persuna li ġiet nieqsa, jew separatament jew
flimkien mal-persuna superstiti, jew miżmuma b'enfitewsi
mill-persuna li ġiet nieqsa, kemm waħidha kif ukoll mal-
persuna superstiti, limitatament sabiex tingħata ż-żmien illi ssib
residenza alternattiva:

Iżda d-dritt mogħti permezz ta' dan il-paragrafu
għandu jibqa' japplika meta l-istess dritt ikollu l-effett li
jnaqqas, matul l-imsemmi perjodu, is-sehem riżervat li jmiss lil
xi persuna oħra;

(ċ) — id-dritt illi tiġi kumpensata għal kull tnaqqis
patrimonjali li setgħet sofriet dik il-persuna, fejn il-persuna l-
oħra tkun arrikkixxiet ruħha għad-dannu tagħha, skont l-artikoli
1028A u 1028B tal-Kodiċi Ċivili.

(2) Fiż-żmien li tkun miexja l-kawża, ir-rikorrent jista', sew
jekk ir-rikorrent ikun telaq mid-dar komuni u sew jekk le, jitlob lill-
Qorti biex tiddeċiedi li għandu joqgħod fid-dar komuni sakemm tkun
miexja l-kawża.

(3) Id-drittijiet imsemmija fil-paragrafi (1)(a) u (b) għandhom
jispiċċaw jekk ir-rikorrent jikkuntratta żwieġ, unjoni ċivili, jew jidħol
f'koabitazzjoni ma' persuna oħra.

(4). Għall-iskopijiet ta' dan l-artikolu, ''dar komuni' tfisser dik
id-dar li fiha żewġ (2) persuni jkunu joqogħdu flimkien, kemm jekk
tkun tappartjeni lil wieħed (1) minnhom jew lit-tnejn (2), fi
kwalunkwe sehem bejniethom, u kemm jekk jokkupawha b'titolu ta'
kera jew kwalunkwe titolu ieħor, kemm jekk daħlu għaliha flimkien
kif ukoll separatament.

(5) Il-Qorti għandha, fis-sentenza tagħha, tordna lir-Reġistratur
tal-Qrati sabiex jinnotifika s-sentenza tagħha lid-Direttur tar-Reġistru
Pubbliku, fiż-żmien stipulat mill-Qorti għal dan l-iskop, sabiex tali
sentenza tiġi reġistrata fir-Reġistru Pubbliku.

28. — Kullfejn, fil-Liġijiet ta' Malta, huwa kkunsidrat li hemm jew
jista' jkun hemm kunflitt ta' interess minħabba affinità bejn żewġ
persuni, fi kwalunkwe ċirkostanza, dan għandu jitqies illi japplika wkoll
għall-koabitanti.

29. Il-Ministru jista' jagħmel regolamenti sabiex jimplimenta u
sabiex jagħti effett aħjar għad-dispożizzjonijiet ta' dan l-Att u mingħajr
preġudizzju għall-ġeneralità ta' dak li ntqal qabel, jista' jipprovdi għal
kull ħaġa konsegwenzjali, inċidentali għal, jew konnessa, mad-
dispożizzjonijiet ta' dan l-Att.

TAQSIMA VII
Dispożizzjonijiet Transitorji
30. Minnufih wara d-dħul fis-seħħ ta' dan l-Att, id-
dispożizzjonijiet tal-Att dwar il-Koabitazzjoni għandhom jiġu
revokati, b'dan illi:

(a)  id-dispożizzjonijiet tal-Att dwar il-Koabitazzjoni
għandhom jibqgħu fis-seħħ għal dak li jirrigwarda drittijiet
akkwiżiti f'koabitazzjoni de facto; u

(b)  id-dispożizzjonijiet tal-Att dwar il-Koabitazzjoni
li jirregolaw il-koabitazzjonijiet kostitwiti permezz ta'
dikjarazzjoni unilaterali għandhom jibqgħu fis-seħħ u
għandhom japplikaw limitatament għa dawk. il-

koabitazzjonijiet kostitwiti permezz ta' dikjarazzjoni unilaterali
reġistrata qabel id-dħul fis-seħħ ta' dan l-Att.

31. Dan l-Att ma għandux ikollu effett fuq dawk. ill-
koabitazzjonijiet kostitwiti permezz ta' kuntratt li ġew reġistrati qabel
id-dħul fis-seħħ tal-istess Att, liema koabitazzjonijiet għandhom jibqgħu
regolati mid-dispożizzjonijiet li kienu fis-seħħ fiż-żmien li ġew
kostitwiti u reġistrati.

SKEDA
(Artikolu 5)

