Informazzjoni dwar il-Coronavirus

X'inhu l-Coronavirus

Fuq l-aħbarijiet, kien hemm ħafna informazzjoni dwar il-
Coronavirus.

L-ewwel pajjiż fejn kien hemm il-Coronavirus kien fiċ-Ċina, imma
mbagħad infirex ma' ħafna pajjiżi oħra peress li n-nies isiefru minn
pajjiż għal ieħor.

Peress li din il-marda m'ilhiex ħafna, ma nafux eżatt kif din
tittieħed minn persuna għal oħra.

Tista' tkun bħal meta jkollok riħ u meta tisgħol jittieħed il-virus.

Huwa importanti li meta tisgħol jew tagħtas:

V tgħatti ħalqek b'tissue

V it-tissue titfagħha fil-żibel

V taħselidejk

V Tista' wkoll tuża hand sanitizer biex iżżomm idejk nodfa, u ma
jkomplix jinxtered il-virus.

Kif tittieħed bil-Coronavirus7

Tista' tittieħed bil-Coronavirus jekk kont f'xi wieħed minn dawn il-
pajjiżi hawn taħt, fejn hemm ħafna nies li kellhom dan il-virus
dawn l-aħħar ġimgħat:

Dawn huma l-Cambodia, China, Hong Kong, Iran, Japan, Laos,
Malavsia, Macau, Mvanmar, Italja, Singapore, South Korea,
Taiwan, Thailand, Vietnam.

jew

jekk kont viċin xi ħadd li t-tabib qaltlu jew qalilha li għandha l-
Coronavirus.

Il-Coronavirus tista' ġġiegħel lil xi nies iħossuhom ma jifilħux ħafna u
anke jmutu.

Dawn in-nies ħafna drabi jkunu diġà jħossuhom ma jifilħux peress li
jkollhom xi mard ieħor jew ikunu kbar fl-età.

Kif tinduna li jista' jkollok il-Coronavirus7
Jekk inti jkollok:

:: Sogħla
4- Deni
4- Taqta' nifsek jew ma tkunx tista' tieħu nifs sew

ma jfissirx li inti għandek il-Coronavirus, jista' jkollok riħ jew xi virus
ieħor.

Jista' jkollok il-Coronavirus jekk ikollok is-sogħla jew id-deni, jew
ma tkunx tista' tieħu nifs sew u:

X Tkun mort f'xi pajjiż fejn hemm ħafna nies li kellhom dan il-
virus dawn l-aħħar ġimgħat.

X Kontviċin xi ħadd li t-tabib qaltlu jew qalilha li għandha l-
Coronavirus.

X'tagħmel jekk inti taħseb li għandek il-Coronavirus

Jekk taħseb li għandek il-Coronavirus, inti m'għandekx tmur għand
it-tabib.

Inti għandek tibqa' d-dar u ċċempel 111 jew 21324086 mill-
ewwel.

Meta ċċempel, jistgħu jgħidulek biex tibqa' d-dar u ma tersaqx
viċin nies oħra — jiġifieri toqgħod għalik waħdek.

Jistgħu wkoll jgħidulek biex toqgħod id-dar għal erbatax-il
ġurnata. Għalhekk, ikollok bżonn issaqsi lil xi ħadd tal-familja jew
persuna oħra jekk ikollok bżonn xi għajnuna.

Dan qiegħed isir biex il-Coronavirus ma tibqax tinxtered minn
persuna għall-oħra.

Jekk ikollok il-Coronavirus, jistgħu jeħduk l-isptar biex ikunu
jistgħu jieħdu ħsiebek aħjar.

Jekk tħossok ma tiflaħx minħabba xi ħaġa oħra, bħal pereżempju,
qiegħed tħoss uġigħ f'dahrek, tista' tikkuntattja lit-tabib u tagħmel
appuntament.

Għandek iċċempel biss fuq 111 jew 21324086 jekk inti taħseb li
għandek il-Coronavirus u għandek bżonn l-għajnuna.

Minn fejn nista' nsib aktar informazzjoni2

F'din il-websajt hawn taħt, tista' ssib aktar informazzjoni dwar
il-Coronavirus f'Malta:

https://covid19malta.info,

Din il-websajt mhix miktuba b'mod li hi faċli-biex-taqraha, għalhekk jista'
jkollok bżonn lil xi ħadd biex jispjegalek.

