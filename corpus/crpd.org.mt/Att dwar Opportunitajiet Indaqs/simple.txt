Liġi dwar
Opportunitajiet Indaqs

Għall-Persuni b'Diżabilità
2000

Verżjoni Faċli Biex Taqra

L-Ewwel Taqsima

Il-Bidu
1. Din il-Liġi jisimha 'Att Dwar Opportunitajiet
Indaqs għall-Persuni b'Diżabilità'.

2. F'din il-Liġi dawn il-kliem ifissru hekk:

-— id-diżabilità tfisser li l-persuna
jkollha nuqqas fil-ġisem jew fil-moħħ li
minħabba fih ma tkunx tista' tagħmel
kull ma għandha bżonn.

— Membri tal-familja tfisser:

e il-ġenituri

e il-mara jew ir-raġel

e it-tifel jew it-tifla tagħhom li jkollhom
18-il sena jew aktar

e ħuhom jew oħthom li jkollhom 18-il
sena jew aktar

e kuratur li hu xi hadd li jieħu ħsieb
il-persuna b'diżabilità minflok il-
ġenituri.

— KNPPD tfisser il-Kummissjoni Nazzjonali
Persuni b'Diżabilità

-— Ministru tfisser il-Ministru li jieħu ħsieb
dak li għandu x'jaqsam mal-persuni
b'diżabilità.

It-Tieni Taqsima

Xi Tfisser Diskriminazzjoni

3.

Diskriminazzjoni tfisser jekk xi ħadd iġib
ruħu b'mod inqas tajjeb ma' persuna
b'diżabilità. Diskriminazzjoni tfisser
ukoll jekk xi ħadd jagħti xi ħaġa nqas
jew differenti lil persuna għax għandha
diżabilità.

Xi kultant ikun hemm bżonn tagħti xi ħaġa
aktar jew differenti lil persuna b'diżabilità.
Din mhix diskriminazzjoni.

Diskriminazzjoni hi wkoll jekk persuna
b'diżabilità trid tobdi bil-fors xi regola li
hi ma tistax tobdi minħabba d-diżabilità
tagħha.

Diskriminazzjoni hi wkoll jekk persuna
ġġib ruħha inqas tajjeb ma' persuna
b'diżabilità minħabba li l-persuna
b'diżabilità jkollha bżonn xi għajnuna.

Diskriminazzjoni hi wkoll jekk persuna
ġġib ruħha inqas tajjeb ma' persuna
b'diżabilità minħabba li din tkun ma'
persuna li qed tgħinha. Din il-persuna
tista' tkun:

— interpretu tal-lingwa tas-sinjali;

— xi ħadd li jaqra dak li jkun hemm
miktub;

— xi ħadd li jieħu ħsieb il-persuna
b'diżabilità.

It- Tielet Taqsima

Fejn Ma Tistax Issir Diskriminazzjoni

L-1 Parti — Ix-Xogħol

7a. Ma jistax ikun hemm diskriminazzjoni
kontra persuni b'diżabilità f'dawn
l-affarijiet li għandhom x'jaqsmu max-
xogħol:

meta joħorġu applikazzjonijiet għax-
xogħol;

meta jintagħżel xi ħadd biex jibda
jaħdem;

meta jkun hemm promozzjoni;

meta xi ħadd jitkeċċa mix-xogħol;
il-pagi li jħallas min iħaddem;

meta jkun hemm training fuq il-post
tax-xogħol;

kif isir ix-xogħol per eżempju kemm-il
siegħa taħdem.

7b. Jekk issir waħda minn dawn l-affarijiet
li ġejjin fuq il-post tax-xogħol, ikun
hemm diskriminazzjoni kontra l-persuni
b'diżabilità:

persuna b'diżabilità ma jkollhiex ċans
li taħdem daqs nies li m'għandhomx
diżabilità;

ix-xogħol isir b'mod li jtellef lill-persuna
b'diżabilità;

ix-xogħol isir b'mod li l-persuna
b'diżabilità ma tkunx tista' tagħmlu;
il-persuna b'diżabilità jkollha bżonn ta'
xi tibdil li mhux kbir ħafna imma li ma
jsirx;

7ċ.

7d.

-— persuna b'diżabilità li għandha bżonn
xi tibdil li mhux kbir ħafna ma jkollhiex
ċans taħdem;

min iħaddem jgħid li persuna
b'diżabilità ma tistax tagħmel ċertu
xogħol, mingħajr ma jkun hemm
raġuni tajba biex jgħid hekk;

min iħaddem ma jagħtix ċans lil
persuna b'diżabilità tagħmel xogħol
minħabba li għandha diżabilità, meta
l-persuna tkun kapaċi tagħmel dan ix-
xogħol.

Diskriminazzjoni tista' ssir kontra membri
tal-familja tal-persuna b'diżabilità jew
nies oħra li huma qrib ħafna tagħha. Min
iħaddem ma jistax ma jagħtix xogħol lil
dawn il-persuni jekk huma tajbin biex
jagħmlu dan ix-xogħol.

Persuna b'diżabilità għandha d-dritt

li jkollha tibdil fuq il-post tax-xogħol

minħabba d-diżabilità tagħha, sakemm

dan it-tibdil ma jkunx kbir wisq. Dawn

huma l-affarijiet li wieħed irid jara biex

ikun jaf jekk it-tibdil hux kbir wisq:

— x'tip ta' tibdil hu u kemm jiswa;

— kemm għandu flus min qed iħaddem
lill-persuna b'diżabilità;

— kemm hemm nies li għandhom bżonn

dan it-tibdil fl-istess post tax-xogħol;

x'jiġri jekk isir dan it-tibdil fuq il-post

tax-xogħol;

kemm hu kbir il-post tax-xogħol;

kemm jista' jgħin il-Gvern biex isir dan

it-tibdil.

7e.

8a.

8b.

8ċ.

8d.

Dawn huma eżempji ta' tibdil li jista' jsir

fuq il-post tax-xogħol:

— lil-bini jsir aċċessibli għal kulħadd;

— lijkun hemm tibdil fil-mod kif isir ix-
xogħol;

— lijkun hemm tibdil fil-magni

- li jinxtraw magni jew apparat ieħor
apposta;

— lijkun hemm tibdil fil-mod kif isir it-
training;

— lijkun hemm xi ħadd li jgħin lill-
persuna b'diżabilità.

Min iħaddem ma jistax jagħmel eżami

tat-tabib lil persuna b'diżabilità biex isir

jaf jekk hi għandhiex diżabilità. Imma

jista' jagħmel eżami tat-tabib biex hu jkun

jaf li din il-persuna hi kapaċi tagħmel ix-

xogħol. Min iħaddem jista' jagħmel eżami

tat-tabib lil persuna b'diżabilità wkoll biex

ikun jaf x'tibdil għandu bżonn jagħmel

biex il-persuna tkun tista' tibda taħdem

miegħu.

Min iħaddem jista' jgħid lil persuna
b'diżabilità tagħmel eżami għand it-tabib
biss jekk dan l-eżami jagħmlu kull min
jagħmel dak ix-xogħol.

Meta jsir eżami għand it-tabib,
l-informazzjoni li jiġbor it-tabib trid
tinżamm ġo file għaliha u tibqa'
kunfidenzjali biex ħaddieħor ma jsirx jaf
x'hemm miktub.

Imma min iħaddem jista' jagħti
informazzjoni dwar persuna b'diżabilità
lis-supervisors tagħha, lil min jieħu
ħsieb tal-first aid u jara li l-ħaddiema ma

8e.

jweġġux, u lil min jieħu ħsieb tal-istaff
meta jkun hemm emerġenza.

Jekk fuq il-post tax-xogħol, il-ħaddiema
għandhom l-għażla li jagħmlu eżami
għand it-tabib, min iħaddem irid jagħti
dan iċ-ċans ukoll lill-persuni b'diżabilità.

It-tip ta' eżami li jsir għand it-tabib ikun
skont kif hemm bżonn.

Trade unions huma għaqdiet li jieħdu
ħsieb tal-ħaddiema. Dawn ma jistgħux
jagħmlu diskriminazzjoni kontra persuni
b'diżabilità. Dan ifisser dawn l-affarijiet:

-— persuni b'diżabilità jew membri tal-
familja tagħhom għandhom dritt ikunu
membru ta' trade union;

— trade union ma tistax tgħid li persuni
b'diżabilita jew membri tal-familja
tagħhom ma jistgħux ikunu membri
tagħha;

-— persuni b'diżabilità jew membri tal-
familja tagħhom li huma membri ta'
trade union għandhom l-istess drittijiet
bħall-membri l-oħra ta' dik il-union.

10a. Għaqdiet li jgħinu lin-nies ifittxu xogħol

ma jistgħux jagħmlu diskriminazzjoni
kontra persuni b'diżabilità jew membri tal-
familja tagħhom.

L-għaqdiet li jgħinu lin-nies ifittxu xogħol
iridu jaqdu lil dawn il-persuni bħal ma
jaqdu lil nies oħra li m'għandhomx
diżabilità.

10b. Jekk persuni b'diżabilità jew membri
tal-familja tagħhom ma jistgħux jagħmlu
ċertu xogħol, dawn l-għaqdiet jistgħu ma
jgħinuhomx ifittxu xogħol.

It-2 Parti — It-Tagħlim

11a. Skola jew post ieħor tat-tagħlim ma
tistax tagħmel diskriminazzjoni kontra
persuni b'diżabilità jew membri tal-familja
tagħhom billi ma tħallihomx japplikaw
biex jidħlu f'dik l-iskola jew post tat-
tagħlim.
Persuni b'diżabilità jew membri tal-familja
tagħhom għandhom l-istess drittijiet bħal
studenti oħra li qegħdin fl-istess skola jew
post ieħor tat-tagħlim.
Skola jew post ieħor tat-tagħlim ma tistax
tkeċċi persuni b'diżabilità jew membri tal-
familja tagħhom minħabba d-diżabilità.

11b. Jekk persuna b'diżabilità jkollha bżonn
ħafna tibdil li l-iskola jew post ieħor tat-
tagħlim ma tistax tagħmel, l-iskola jew
post ieħor tat-tagħlim tista' ma tagħmilx
dan it-tibdil.

It-3 Parti — Biex Tidħol Ġo Post

12a. Persuni b'diżabilità u membri tal-familja
tagħhom għandhom dritt li jidħlu f'post li
fih jidħol kullħadd.

Meta post trid tkun membru biex tidħol
fih, min jieħu ħsieb dan il-post ma jistax
jgħid li persuni b'diżabilità jew membri tal-
familja tagħhom ma jistgħux isiru membri.

Min jieħu ħsieb post ma jistax jagħmel
regoli li minħabba fihom persuni
b'diżabilità jew membri tal-familja
tagħhom ma jkunux jistgħu jidħlu.

Jekk persuna b'diżabilità ma tistax tidħol
ġo post, għandu jsir it-tibdil li hemm
bżonn biex tkun tista' tidħol.

Min jieħu ħsieb post ma jistax jgħid lil
persuni b'diżabilità jew membri tal-familja
tagħhom biex jitilqu mill-post jew ma
jħallihomx jagħmlu l-istess affarijiet bħal
ħaddieħor, sakemm ma jkunx hemm
raġuni tajba.

12b. Jekk post hu diffiċli ħafna biex tagħmlu
aċċessibli għal kulħadd, m'hemmx
għalfejn isir aċċessibli.

Ir-4 Parti — Meta Persuna Tuża Servizz Jew
Tingħata Xi Oġġett

13a. Il-persuni b'diżabilità għandhom dritt li
jużaw l-istess servizzi u jieħdu l-istess
oġġetti bħal kulħadd.

Jekk xi servizz jew oġġett jingħata lil ċertu

nies biss, irid jingħata wkoll lill-persuni

b'diżabilità li huma bħal dawn in-nies.

Fost dawn is-servizzi u oġġetti nsibu

dawn li ġejjin:

— litidħol u tuża post li fih jista' jidħol
kulħadd jew ċertu nies;

— lijkollok dar jew bini ieħor;

— litorqod f'lukanda jew post bħal dan;

— lituża bank jew post ieħor li jagħti
servizzi li għandhom x'jaqsmu mal-flus;

— litaħdem u jkollok pensjoni;

— lituża skola jew post ieħor tat-tagħlim;

— lituża post fejn tista' tagħmel sport jew
attività oħra li biha tieħu gost;

— lituża karozza tal-linja jew vettura oħra,
vapur jew ajruplan;

— lituża s-servizz ta' xi ħadd (per
eżempju bajjad, tabib);

-— litkun membru ta' klabb jew għaqda;

— litgawdi d-drittijiet tiegħek u tagħmel
id-dmirijiet tiegħek;

-— servizzi u oġġetti oħra li l-Ministru jgħid
li għandhom jidħlu f'din il-Liġi.

Din il-lista tagħti eżempji ta' servizzi u

oġġetti. Hemm servizzi u oġġetti oħra

li l-persuni b'diżabilità għandhom dritt

għalihom u li mhumiex imsemmija

hawnhekk.

13b. Jista' jkun hemm każijiet fejn ikun diffiċli
ħafna biex persuna b'diżabilità tuża
servizz jew tieħu oġġett. F'dawn il-każijiet
ma jkunx hemm diskriminazzjoni.

Il-5 Parti — Post Fejn Toqgħod

14a. Il-persuni b'diżabilità u membri tal-familja
tagħhom għandhom dritt li jkollhom fejn
joqogħdu. Min jikri jew ibiegħ postijiet ma
jistax jagħmel diskriminazzjoni.

-— Persuni b'diżabilità jew membri tal-
familja tagħhom għandhom dritt
japplikaw għal post fejn joqgħodu.

-— Persuni b'diżabilità jew membri tal-
familja tagħhom għandhom id-dritt li
jikru jew jixtru post fejn joqgħodu bl-
istess mod bħal nies oħra.

— Min jikri jew ibiegħ postijiet ma
jistax idum iżjed biex jaqdi persuni

b'diżabilità u membri tal-familja

tagħhom milli jdum biex jaqdi nies

oħra.

Min jikri jew ibiegħ ma jistax ma jħallix

persuni b'dizabilità jew membri tal-

familja tagħhom jidħlu f'dak il-post.

Min jikri jew ibiegħ postijiet ma jistax

ikeċċi persuni b'diżabilità jew membri

tal-familja tagħhom.

Min ibiegħ jew jikri post ma jistax

jagħmel regoli differenti lill-persuni

b'dizabilità.

Min jikri post irid iħalli lill-persuni

b'diżabilità jew membri tal-familja

tagħhom jagħmlu tibdil fil-post fejn

joqgħod, sakemm

e dawn jaqblu li jerġgħu jagħmlu l-post
kif kien qabel sar it-tibdil, jekk huma
jitilqu mill-post.

e it-tibdil ikun jista' jsir.

e ma joqogħdux nies oħra f'dak il-post

14b. Min jikri jew ibiegħ postijiet m'għandux
għalfejn jagħmel dawn l-affarijiet jekk hu
jew xi ħadd jiġi minnu joqgħod f'dak il-post
jew se jmur joqgħod fih.

Min jikri jew ibiegħ postijiet m'għandux għax
jagħmel dawn l-affarijiet jekk il-post jistgħu
joqogħdu fih erba' persuni jew inqas.

14ċ. Jista' jiġri li biex persuna b'diżabilità
toqgħod f'post irid isir ħafna tibdil li hu
diffiċli biex tagħmlu. F'dak il-każ ma jkunx
hemm għalfejn isir dan it-tibdil.

Is-6 Parti— Fejn Ma Tgħoddx Din
il-Liġi

15. Jistgħu jsiru affarijiet differenti biex persuni
b'diżabilità jkollhom l-istess ċans bħal
nies oħra.

Persuni b'diżabilità jista' jkollhom servizzi
jew affarijiet oħra li huma differenti minn
ta' nies oħra u li jgħinuhom minħabba
d-diżabilità tagħhom.

Dawn l-affarijiet jistgħu jsiru biex il-persuni
b'diżabilità jkollhom l-istess drittijiet bħal
nies oħra u jkunu jistgħu jkunu magħhom
fuq ix-xogħol, fl-edukazzjoni, fil-postijiet
fejn joqogħdu, meta jużaw servizzi

jew jieħdu oġġett, fil-ħajja tal-post fejn
joqogħdu.

16. Bħal ma jagħmlu nies oħra, persuni
b'diżabilità jistghu jħallsu ftit flus kull
xahar lil kumpanija apposta (li jgħidulhom
tal-insurance) biex jekk tiġri xi ħaġa
ħażina, huma jieħdu lura somma kbira
tal-flus.

Imma l-kumpaniji tal-insurance jistgħu
ma jagħtux dan is-servizz lil persuna
b'diżabilità jekk ikun hemm ċans kbir
(riskju) li din il-persuna se jkollha bżonn
ħafna flus lura u wara ftit taż-żmien.

Biex ma jagħtux dan is-servizz lil persuna
b'diżabilità, il-kumpaniji tal-insurance jridu
juru li veru hemm dan iċ-ċans kbir (ir-
riskju).

Il-kumpaniji tal-insurance jistgħu jsaqsu
mistoqsijiet lill-persuni b'diżabilità,
sakemm dawn il-mistoqsijiet ikollhom
x'jaqsmu mas-servizz li jagħtu huma.

17. Ħadd ma jista' juża din il-Liġi bi skuża biex
imur kontra ordni tal-Qorti.

18. Jekk persuna jkollha marda li tittieħed
jista' ma jkollhiex id-drittijiet kollha li hawn
f'din il-Liġi.

19. In-nies jistgħu jagħtu donazzjoni lill-
persuni b'diżabilità jekk jixtiequ. Huma
jistgħu jagħżlu lil min jagħtu donazzjoni.

Ir- Raba' Taqsima

Kif Tkun Taf Li Tibdil Hu Diffiċli
Biex Isir

20a. Persuna b'diżabilità jista' jkollha bżonn
tibdil f'dawn l-affarijiet:

— il-mod kif tieħu servizz;

-— il-mod kif tuża karozza tal-linja jew
vettura oħra, vapur, ajruplan jew mod
ieħor biex tivjaġġa;

— il-mod kif tidħol ġo post u tagħmel użu
minnu;

— il-mod kif tikkomunika ma' ħaddieħor

— il-mod kif ikollha għajnuna minn
persuni oħra.

Wieħed irid jara li dan it-tibdil jista' jsir u li

mhux diffiċli ħafna biex isir.

20b. Biex tkun taf jekk it-tibdil jistax isir jew
jekk hux diffiċli ħafna biex isir, trid tara
dawn l-affarijiet:
— kemm jiswa flus it-tibdil;
— kemm għandu flus min irid jagħmel
dan it-tibdil;

- jekk il-gvern jistax jgħin billi jħallas
l-ispejjeż jew parti mill-ispejjeż hu.

Il-Ħames Taqsima

Il-Kummissjoni Nazzjonali Persuni
b'Diżabilità

21a. Il-Prim Ministru għandu jagħmel

Kummissjoni Nazzjonali Persuni
b'Diżabilità (jew KNPD). Il-Bord tal-KNPD
ikun hemm fuqu mhux anqas minn14-

il membru. 7 minn dawn il-membri

ikunu mill-Ministeri tal-Edukazzjoni, tax-
Xogħol, tas-Saħħa, tad-Djar, tal-Finanzi,
tal-Familja u tal-Affarijiet Soċjali. 7 oħra
jkunu mill-għaqdiet li jaħdmu mal-persuni
b'diżabilità.

21b. Minn dawn l-14-il membru, 7 jew iżjed

iridu jkunu persuni b'diżabilità jew
membri tal-familja ta' persuni b'diżabilità
mentali. Kemm jista' jkun, għandu jkun
hemm l-istess ammont ta' nisa u rġiel fuq
il-Bord tal-KNPD.

21ċ. Il-Prim Ministru għandu jagħżel

Chairman u Viċi Chairman mill-membri
tal-KNPD. Wieħed minnhom irid ikun
persuna b'diżabilità jew membru tal-
familja ta' persuna b'diżabilità mentali.

22. Il-KNPD tieħu ħsieb il-bżonnijiet differenti

ta' tfal, nisa u rġiel b'diżabilità billi
tagħmel dawn l-affarijiet li ġejjin:

e tara l-affarijiet kollha li għandhom
x'jaqsmu mad-diżabilità.

e tara x'inhuma l-bżonnijiet tal-persuni
b'diżabilità, il-familji tagħhom u
l-għaqdiet li jaħdmu magħhom u
taħdem biex taqdi dawn il-bżonnijiet
jew tgħid x'hemm bżonn isir;

e tara li d-dipartimenti u għaqdiet oħra
tal-Gvern jaħdmu flimkien biex igħinu
lill-persuni b'diżabilità u jagħmlu
x-xogħol li l-Gvern jew il-KNPD stess
igħidu li għandhom jagħmlu;

e iżżomm kuntatt ma' għaqdiet Maltin
u barranin li jaħdmu mal-persuni
b'diżabilità u ma' gruppi u persuni
oħra, skont il-bżonn;

e tarali min jaħdem mal-persuni
b'diżabilità jagħmel dan b'mod
tajjeb;

e taħdem biex ma jibqax ikun hemm
diskriminazzjoni kontra persuni
b'diżabilità;

e tara li n-nies jobdu din il-Liġi;

e meta persuna b'diżabilità tgħid li
saret diskriminazzjoni kontriha,
tara x'ġara u tipprova tneħħi din id-
diskriminazzjoni;

e meta l-Ministru jgħid lill-KNPD fuq
kwistjoni dwar diskriminazzjoni, il-
KNPD tara x'ġara u tieħu deċiżjoni;

e tgħin lill-persuni b'diżabilità biex id-
drittijiet tagħhom ikunu mħarsa. Hi
tista' tgħin billi tipprovdi avukat;

e tara li din il-Liġi qed taħdem tajjeb u
jekk ikun hemm bżonn xi tibdil tgħid
lill-Ministru;

e tara li l-liġijiet ta' Malta ma jmorrux
kontra d-drittijiet tal-persuni
b'diżabilità. Dan jgħodd għal-liġijiet li
jeżistu diġa u anke liġijiet ġodda;

e tagħti servizzi li jkun hemm bżonn
biex tagħmel xogħolha tajjeb;

e tagħmel studji dwar il-persuni
b'diżabilità u ssaqsi mistoqsijiet biex
tkun taf kemm qed jgħixu tajjeb.

23. Il-KNPD tibda taħdem malli l-Prim Ministru
jagħżel l-ewwel membri tal-Bord. Iċ-
Chairman jew il-Viċi Chairman jidhru
f'isem il-KNPD. Huma jistgħu wkoll
jagħżlu lil xi ħadd li jidher f'isimhom.

244. Il-membri tal-Bord tal-KNPD idumu
sentejn fuq il-Bord. Il-Prim Ministru jista'
jerġa jagħżilhom.

24b. Il-Prim Ministru jista' jgħid li xi ħadd ma
jibqax membru tal-Bord tal-KNPD jekk
dan il-membru jagħmel waħda minn
dawn l-affarijiet:

— ma jattendix il-laqgħat tal-Bord tal-
KNPD għal sitt xhur mingħajr ma
jkun hemm ftehim mal-KNPD li jista'
jagħmel dan;

— ikollu ħafna dejn jew ikun kiser xi liġi;

— ma jkunx jaf jagħmel xogħolu tajjeb;

— ikun intgħażel biex jidher f'isem
ministeru jew għaqda u ma jibqax ma'
dak il-ministeru jew dik l-għaqda.

254. Biex issir laqgħa tal-Bord tal-KNPD irid
ikun hemm mill-inqas 5 membri li wieħed
minnhom ikun iċ-Chairman jew il-Viċi
Chairman.

25b. Il-KNPD tista' tkompli taħdem anke jekk
xi membru tal-Bord tal-KNPD ikun nieqes.

25ċ. Il-membri tal-Bord tal-KNPD jiddeċiedu
billi jivvutaw. Jekk il-voti kontra u favur
ikunu indaqs, jiddeċiedi ċ-Chairman.
Jekk ma jkunx hemm, jiddeċiedi l-Viċi
Chairman.

25d. Il-Bord tal-KNPD jista' jagħmel
sottokumitat li fih ikun hemm grupp ta'
nies li jiddeċiedu kif dawn għandhom
jaħdmu.

26a. Il-KNPD għandu jkollha Direttur Eżekuttiv
full time. Hu jaħdem kif jiddeċiedi l-Bord
tal-KNPD bi ftehim mal-Ministru. Jekk id-
Direttur Eżekuttiv ikun xi ħadd li jaħdem
mal-Gvern, hu jkun jista' jmur lura għax-
xogħol li kellu qabel mal-Gvern jekk ma
jibqax Direttur Eżekuttiv tal-KNPD.

26b. Il-KNPD tista' timpjega staff skont
kif tħoss li għandha bżonn, wara li
tiddiskuti mal-Ministru. Il-pagi tal-istaff u
l-kundizzjonijiet tax-xogħol tagħhom irid
jaqbel magħhom il-Ministru.

26ċ. L-informazzjoni u d-dokumenti kollha li
għandha l-KNPD iridu jinżammu b'mod
kunfidenzjali biex ħadd ma jkun jista'
jarahom jekk ma jkollux permess. Dan
jgħodd għall-membri tal-Bord tal-KNPD u
għal kull min jaħdem mal-KNPD.

27a. Il-KNPD tista' titlob lill-Prim Ministru biex
jagħżel ħaddiema li jaħdmu mal-Gvern
biex jibdew jaħdmu mal-KNPD.

27b. Dawn il-ħaddiema jistgħu ma jibqgħux

mal-Gvern u jsiru ħaddiema tal-KNPD.

Kull wieħed minn dawn il-ħaddiema jista'

ma jibqax jaħdem mal-KNPD jekk tiġri

waħda minn dawn l-affarijiet:

— jekk il-ħaddiem jispiċċa mix-xogħol
biex jieħu l-penzjoni;

- jekk jitlaq mix-xogħol;

— jekk il-Prim Ministru jgħid li m'għandux
jibqa' jaħdem mal-KNPD.

27ċ. Jekk il-Prim Ministru igħid li ħaddiem
m'għandux jibqa' mal-KNPD, hu jista'
jagħżel lil xi ħaddieħor minfloku.

27d. Meta ħaddiem tal-Gvern ikun qed
jaħdem mal-KNPD, hu jrid jimxi mar-
regoli tal-KNPD u jaħdem skont kif tgħidlu
l-KNPD. Imma hu xotta jibqa' ħaddiem
tal-Gvern.

27e. Meta ħaddiem tal-Gvern ikun jaħdem
mal-KNPD hu xorta jkun jista' japplika
għal xogħol ieħor mal-Gvern. Il-pagi u
l-kundizzjonijiet tax-xogħol ta' dan il-
ħaddiem ma jistgħux ikunu agħar minn
dawk li kien ikollu kieku baqa' mal-Gvern.
Dan il-ħaddiem jista' jieħu l-pensjoni u
benefiċċji oħra li jagħti l-Gvern.

27f. Jekk ħaddiem tal-Gvern li jkun mal-
KNPD japplika għal xogħol mal-Gvern,
l-applikazzjoni tiegħu trid titqies daqs li
kieku baqa' jaħdem mal-Gvern.

27ġ. Il-KNPD trid tħallas lill-Gvern parti mill-
flus li jmorru għall-pensjonijiet ta' dawn
il-ħaddiema.

27g. Il-KNPD tista' toffri lill-ħaddiema tal-
Gvern biex isiru ħaddiema tal-KNPD u
ma jiqbgħux ħaddiema tal-Gvern. Il-Prim
Ministru jrid jaqbel ma' dan.

27għ. Jekk ħaddiem tal-Gvern isir ħaddiem
tal-KNPD hu ma jibqax jitqies ħaddiem
tal-Gvern. Il-pensjoni u benefiċċji oħra
tiegħu jkunu skont il-paga li għandu mal-
KNPD.

28. Mill-inqas sa Ottubru ta' kull sena, il-KNPD
trid tgħid lill-Ministru dwar ix-xogħol li se
tagħmel is-sena ta' wara u dwar kif se
tonfoq il-flus. Jekk il-Ministru tal-Finanzi
jaqbel, dawn jidħlu fil-baġit tal-Gvern.

29a. Il-KNPD trid iżżomm il-kontijiet tal-flus
li ddaħħal u li tonfoq u kull sena tibgħat
dawn il-kontijiet lill-Ministru.

29p. Irid ikun hemm persuna li jgħidulu
awditur li jgħid li l-kontijiet tal-KNPD
huma tajbin. Imma l-Ministru tal-Finanzi
wkoll jista' jibgħat lil xi ħadd biex jara li
l-kontijiet tal-KNPD huma tajbin.

29ċ. Il-KNPD dejjem iżżomm il-kontijiet tagħha
mill-1 ta' Jannar sal-31 ta' Diċembru ta'
kull sena.

30a. Kull sena, il-KNPD trid tikteb dwar xi tkun
għamlet matul is-sena fi ktieb li jgħidulu
Rapport Annwali. Dan ir-Rapport Annwali
trid tagħtih lill-Ministru sal-31 ta' Marzu
tas-sena ta' wara.

30b. Fir-Rapport Annwali jkun hemm miktub
ix-xogħol li tkun għamlet il-KNPD biex
tgħin lil tfal, nisa' u rġiel b'diżabilità.

80ċ. Il-Ministru jrid jara li xahrejn wara li jkun
rċieva r-Rapport Annwali mill-KNPD,
jagħti kopja tar-Rapport lill-Membri tal-
Parlament, flimkien mal-pjan ta' azzjoni
tal-KNPD u l-pjan kif se tonfoq il-flus.

31. Il-KNPD ma għandiex tħallas taxxa fuq il-
flus li ddaħħal.

Is-Sitt Taqsima

X'Għandha Tagħmel il-KNPD Jekk Xi Ħadd
Jgħid Li Hemm Diskriminazzjoni Kontra
Persuni b'Diżabilità.

324. Jekk il-KNPD taħseb li hemm
diskriminazzjoni hi tista' taħdem biex tara
x'ġara.

32b. Xi ħadd jista' jgħid lill-KNPD li jista' jkun
li hemm diskriminazzjoni u l-KNPD tara
x'ġara. Dan ix-xi ħadd jista' jkun persuna
b'diżabilità jew membru tal-familja jew
kuratur li jieħu ħsieb persuna b'diżabilità
minflok il-ġenituri.

32ċ. Jekk il-KNPD tħoss li persuna għandha
bżonn l-għajnuna biex titkellem jew tikteb
dwar każ ta' diskriminazzjoni, il-KNPD
għandha tipprovdi l-għajnuna lil dik il-
persuna.

33a. Meta l-KNPD tara x'ġara, il-Ministru
għandu jgħid kif nies għandhom jagħtu
informazzjoni li għandha bżonn il-KNPD.
Il-Ministru għandu jgħid ukoll iż-żmien
sa meta dawn in-nies iridu jagħtu
l-informazzjoni u li dawn għandhom
jagħtuha.
Il-Ministru għandu jgħid kif il-KNPD tista'
tieħu passi bl-avukat tagħha meta tkun
qed tagħmel investigazzjoni.

33b. Għandu jkun hemm miktub kif il-KNPD
tista' tieħu l-Qorti każ ta' diskriminazzjoni.
Mhux il-KNPD biss tista' tieħu każ il-Qorti.
Anke persuni oħra jistgħu jagħmlu dan.

34. Jekk il-Qorti ssib li kien hemm
diskriminazzjoni, hi tista' twaħħal multa sa
€460.

Is-Seba' Taqsima

Affarijiet Oħra

35a. Il-Ministru jista' jgħid kif għandha taħdem
din il-Liġi.
Il-Ministru jista' jgħid li xi ħadd m'għandux
għalfejn jimxi skont din il-Liġi għal ċertu
ammont ta' żmien. Biex jagħmel dan, il-
Ministru l-ewwel irid jiddiskuti mal-KNPD.

85b. Dak li jgħid il-Ministru jista' jkun li jgħodd
għal ċertu ammont ta' żmien biss.

