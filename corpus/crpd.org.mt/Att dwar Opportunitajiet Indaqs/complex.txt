KAPITOLU 413

ATT DWAR OPPORTUNITAJIET INDAQS
GĦAL PERSUNI B'DIZABILITA
10 ta' Frar, 2000
1 ta' Ottubru, 2000

L-ATT I tal-2000, kif emendat bl-Avviż Legali 426 tal-2007; u bl-Atti II u
XXIV tal-2012, u XXIV tal-2016, XXIX tal-2019 u LIX tal-2021.

TAQSIMA I

PRELIMINARI
1.  It-titolu fil-qosor ta' dan l-Att hu l-Att dwar
Opportunitajiet Indaqs għal Persuni b'Diżabilità.

2. — F'dan l-Att, kemm-il darba r-rabta tal-kliem ma teħtieġx
xort'oħra-

'Bord' huwa l-Bord imwaqqaf permezz tal-artikolu 20A;

''drittijiet sostantivi tal-Konvenzjoni'' għandu jkollha l-istess tifsira
mogħtija lilha fl-artikolu 2 tal-Att dwar il-Konvenzjoni tal-Gnus
Magħquda dwar id-Drittijiet ta' Persuni b'Diżabilità;

'Konvenzjoni' għandu jkollha l-istess tifsira mogħtija lilha fl-
artikolu 2 tal-Att dwar il-Konvenzjoni tal-Ġnus Magħquda dwar id-
Drittijiet ta' Persuni b'Diżabilità;' Kummissarju' tfisser il-
Kummissarju għad-Drittijiet ta' Persuni b'Diżabilità maħtur skont
ma hemm fl-artikolu 21, u tinkludi kull uffiċjal minnu debitament
awtorizzat biex jaġixxi f'ismu għal xi għan speċifiku jew kategorija
ta' għanijiet taħt dan l-Att;

'Kumitat tal-Ġnus Magħquda'' għandu jkollha l-istess tifsira
mogħtija lilha fl-artikolu 2 tal-Att dwar il-Konvenzjoni tal-Ġnus
Magħquda dwar id-Drittijiet ta' Persuni b'Diżabilità;

'Kummissjoni' tfisser il-Kummissjoni għad-Drittijiet ta' Persuni
b'Diżabilità mwaqqfa skont ma hemm fl-artikolu 21;

'Kunsill' tfisser il-Kunsill għad-Drittijiet ta' Persuni
b'Diżabilità kif maħtur u kompost skont id-dispożizzjonijiet tal-
artikolu 24;

'membru tal-familja', għar-rigward ta' individwu, tinkludi -

(a) il-ġenituri;

(b) il-mara jew ir-raġel jew is-sieħeb jew is-sieħba;

(ċ) l-iben, il-bint, ħu jew oħt, li jkollhom tmintax-il sena
jew aktar;u

(d) foster carers;

(e) tutur legali jew kuratur, ta' dak l-individwu;

'Ministru' tfisser il-Ministru responsabbli mid-diżabilità u l-iżvilupp
ta' dan il-qasam, u tinkludi kull persuna li tkun debitament awtorizzata
mill-Ministru msemmi biex taġixxi f'ismu għal għan speċifiku jew

kategorija ta' għanijiet taħt dan l-Att;

'organizzazzjoni volontarja' għandu jkolla l-istess tifsira
mogħtija lilha bl-artikolu 2 tal-Att dwar l-Organizzazzjonijiet
Volontarji li l-kumitat tagħha jkun kompost minn tal-inqas wieħed
u ħamsin fil-mija minn persuni b'diżabilità jew membri tal-familja
ta' persuni b'diżabilità li ma jkunux jistgħu jirrappreżentaw lilhom
infushom, b'dan illi l-funzjonijiet eżekuttivi jkunu eżerċitati minn
persuni b'diżabilità jew membri tal-familja ta' persuni b'diżabilità
li ma jkunux jistgħu jirrappreżentaw lilhom infushom. Din it-tifsira
tinkludi wkoll gruppi ta' persuni b'diżabilità intellettwali megħjuna
minn persuni li m'għandhomx diżabilità;

'Panel' tfisser il-Panel imwaqqaf permezz tal-artikolu 33B;

'persuna b'diżabilità' għandu jkollha l-istess tifsira mogħtija lilha
fl-artikolu 2 tal-Att dwar il-Konvenzjoni tal-Gnus Magħquda dwar
id-Drittijiet ta' Persuni b'Diżabilità;

'persuni li għexu l-esperjenza ta' diżabilità' tfisser kwalunkwe
persuni li jkunu esperjenzaw id-diżabilità permezz ta' interazzjonijiet
regolari fil-ħajja personali jew professjonali tagħhom ma' persuni
b'diżabilità;

'Protokoll mhux Obbligatorju' għandu jkollha l-istess tifsira
mogħtija lilha fl-artikolu 2 tal-Att dwar il-Konvenzjoni tal-Ġnus
Magħquda dwar id-Drittijiet ta' Persuni b'Diżabilità.

TAQSIMA II

ID-DRITTIJIET TA' PERSUNI B'DIŻABILITÀ
IMĦASSRA BL-ATT LVIII TAL-2021

TAQSIMA III

TIFSIRA TA' DISKRIMINAZZJONI MINĦABBA
F'DIŻABILITÀA

IMĦASSRA BL-ATT LVIII TAL-2021

TAQSIMA IV

PROJBIZZJONI TA' DISKRIMINAZZJONI MINĦABBA
F'DIŻABILITÀA

IMĦASSRA BL-ATT LVIII TAL-2021

TAQSIMA V

EŻAMI LI JIDDETERMINA X'INHU RAĠONEVOLI

20. (1) Għall-għanijiet ta' dan l-Att, sabiex tiġi stabbilita r-
raġonevolezza ta' kull azzjoni li għandha ssir minn persuna skont id-
dispożizzjonijiet ta' dan l-Att, jew tal-Att dwar il-Konvenzjoni tal-
Ġnus Magħquda dwar id-Drittijiet ta' Persuni b'Diżabilità, inkluż
kull tibdil, bdil u, jew, għoti ta' servizzi, faċilitajiet jew mezz assistiv,
għandu jitqies mill-Bord jekk dawk l-azzjonijiet ikunux jistgħu jitwettqu
mingħajr ma jġibu piż mhux ġustifikat.

(2) Il-fatturi li jitqiesu sabiex jiġi stabbilit jekk dawk l-
azzjonijiet jistgħux jitwettqu mingħajr ma jġibu piż mhux ġustifikat
għandhom jinkludu -

(a) ix-xorta u n-nefqa tal-azzjonijiet involuti;

(b). ir-riżorsi finanzjarji totali tal-persuna, korp, awtorità
jew istituzzjoni involuti u l-effett fuq l-ispejjeż u r-
riżorsi jew l-impatt ta' dawk l-azzjonijiet fuq il-
ħidmiet ta' dik il-persuna, korp, awtorità jew
istituzzjoni; u

(ċ) id-disponibilità ta' għotjiet minn fondi pubbliċi biex
minnhom jitħallsu l-ispejjeż ta' dawk l-azzjonijiet.

20A. (1) Għandu jkun hemm Bord li jiddetermina x'inhu
raġonevoli, għall-għanijiet tal-artikolu preċedenti, maħtur mill-
Kummissarju.

(2)  Il-Bord għandu jitlaqqa' kull meta dan ikun neċessarju,
wara talba mill-Kummissarju, u għall-iskopijiet ta' kull tali sejħa,
panel ta' mhux inqas minn tliet (3) u mhux aktar minn seba' (7)
persuni għandu jiġi appuntat, inkluż iċ-Chairperson u l-Viċi
Chairperson tal-Bord. '';

(3)  Il-maġġoranza tal-persuni li jpoġġu fuq panel għal kull
sejħa tal-Bord għandhom ikunu persuni b'diżabilità, jew persuni li
jagħtu sostenn lil persuni b'diżabilità li ma jistgħux jirrapreżentaw
lilhom infushom, u tali persuni għandhom ikunu rappreżentanti ta'
entitajiet pubbliċi, esperti fis-settur, inkluż esperti tekniċi, jew
rappreżentanti ta' organizzazzjonijiet rappreżentattivi ta' persuni
b'diżabilità, u l-għażla tagħhom għas-sejħa partikolari għandha
tirrefletti bl-aħjar mod is-suġġett illi jkun fuq l-aġenda ta' laqgħa
partikolari tal-Bord. '';

(4) Il-Bord għandu jkun ippresedut miċ-Chairperson, assistit minn
Viċi Chairperson, illi għandhom ikunu t-tnejn li huma persuni
b'diżabilità, appuntati mill-Kummissarju għal perjodi rinnovabbli ta'
tliet (3) snin, u li jibqgħu fir-rwoli tagħhom matul tali perjodu għas-
sejħiet kollha tal-Bord imlaqqgħa matul tali perjodu.

(5) Il-Bord għandu jkollu Segretarju maħtur minn fost il-
funzjonarji jew impjegati maħtura mill-Kummissarju.

(6) Il-quorum tal-Bord ikun ta' tliet membri, li wieħed
minnhom ikun iċ-Chairperson jew il-Viċi Chairperson.

(7). Il-validità ta' kull proċediment tal-Bord m'għandhiex
tintlaqat b'xi vakanza fost il-membri tal-Bord jew b'xi difett fil-
ħatra ta' xi membru.

(8) Id-deċiżjonijiet tal-Bord jittieħdu b'maġġoranza tal-voti
tal-membri preżenti. Iċ-Chairperson jew, fin-nuqqas tiegħu, il-Viċi
Chairperson, ikollhom kemm vot oriġinali kif ukoll vot deċiżiv
f'każ ta' voti ndaqs.

(9) Bla ħsara għad-dispożizzjonijiet ta' dan l-Att u tar-
regolamenti kollha magħmula bis-saħħa tiegħu, il-Kummissarju
jirregola l-proċedimenti kollha tal-Bord.

(10) Flimkien mal-membri tal-Bord jistgħu wkoll jiġu maħtura
bħala osservaturi dawk l-uffiċjali kompetenti u maħtura minn kull
Ministeru li jistgħu jissejħu mill-Kummissarju minn żmien għal
żmien biex jassistu lill-Bord fil-ħidma tiegħu, b'dan illi l-
Kummissarju jista' jissuġġerixxi uffiċjali partikolari għal dan il-
għan.

(11) Kull talba li ssir lill-Bord għandha ssir bil-miktub; f'każ li
dik il-persuna li biħsiebha tagħmel talba teħtieġ sostenn sabiex
tifformula dik it-talba bil-fomm u, jew bil-miktub, għandu jkun id-
dmir tal-Kummissarju li jieħu l-passi raġonevoli biex jipprovdi
sostenn xieraq lil dik il-persuna.

(12) Id-deċiżjoni tal-Bord m'hijiex appellabbli.
TAQSIMA VI

KUMMISSJONI GĦAD-DRITTIJIET TA' PERSUNI
B'DIŻABILITÀA

21. (1) Għandu jkun hemm Kummissjoni għad-Drittijiet ta'
Persuni b'Diżabilità, li tissejjaħ 'Kummissjoni', u li tkun
magħmula minn Kummissarju għad-Drittijiet ta' Persuni
b'Diżabilità, maħtur skont ma hemm fl-artikolu 21A, flimkien ma'
Kunsill għad-Drittijiet ta' Persuni b'Diżabilità, li jissejjaħ
'Kunsill', maħtur skont ma hemm fl-artikolu 24.

(2) Ir-rappreżentanza ġuridika tal-Kummissjoni tkun vestita fil-
Kummissarju.

21A. (1) Il-Prim Ministru għandu, fuq parir tal-Ministru, jaħtar
Kummissarju għad-Drittijiet ta' Persuni b'Diżabilità, li sa fejn
huwa possibbli għandha tkun persuna b'diżabilità, li jissejjaħ 'il-
Kummissarju'.

(2) Persuna ma tkunx kwalifikata biex ikollha l-kariga ta'
Kummissarju jekk dik il-persuna:

(a) tkun Ministru, Segretarju Parlamentari, jew Membru
tal-Kamra tad-Deputati; jew

(b) tkun qed isservi bħala mħallef jew maġistrat; jew

(ċ) tkun falluta, jew tkun għamlet arranġament mal-

kredituri tagħha, jew tkun insolventi jew tkun instabet
ħatja ta' xi delitt volontarju kontra l-persuna; jew

(d) tkun instabet ħatja ta' delitt li jolqot il-fiduċja
pubblika jew ta' serq jew frodi, jew li tkun xjentement
irċeviet proprjetà miksuba b'serq jew frodi, ta' delitt li

jolqot il-bon ordni tal-familji, jew ksur ta' xi

dispożizzjoni ta' dan l-Att jew tal-Konvenzjoni; jew

(e) mattkunx kapaċi twettaq dmirijietha; jew

(f) tkun membru ta' għaqda ta', jew għal, persuni
b'diżabilità.
(3) Meta l-persuna maħtura Kummissarju tkun qabel dik il-
ħatra diġà uffiċjal pubbliku, din il-persuna għandha tibqa' żżomm
dik il-kariga imma ma tista' tokkupa ebda kariga li tkun mhux
kompatibbli mal-qadi kif imiss tad-dmirijiet uffiċjali tagħha bħala
Kummissarju għad-Drittijiet ta' Persuni b'Diżabilità jew mal-
imparzjalità u l-indipendenza mistennija minn din il-kariga jew
mill-fiduċja pubblika fiha.

(4). Fl-eżerċizzju tal-funzjonijiet stabbiliti taħt dan l-Att, il-
Kummissarju għandu jaġixxi indipendentement u ma għandu jkun
soġġett għad-direzzjoni jew il-kontroll ta' ebda persuna jew
awtorità oħra.

(5) Bla ħsara għad-dispożizzjonijiet tas-subartikolu (6), il-
Kummissarju għandu jibqa' fil-kariga għal żmien tliet snin, u
għandu jkun eliġibbli biex jerġa' jinħatar mill-ġdid meta jiskadi
dak iż-żmien tal-kariga.

(6)  Sakemm ma tivvakax il-kariga qabel, persuna maħtura
bħala Kummissarju għandha tibqa' fil-kariga sakemm jiġi maħtur
Kummissarju ġdid.

(7) Il-Kummissarju jista' f'kull żmien jirriżenja mill-kariga
tiegħu billi jikteb lill-Ministru.

(8) Il-Kummissarju jista' f'kull żmien jitneħħa jew ikun sospiż
mill-kariga mill-Prim Ministru wara konsultazzjoni mal-Ministru
għal raġunijiet ta' nuqqas ta' ħila bil-provi biex jaqdi l-funzjonijiet
ta' kariga ta' Kummissarju jew imġiba ħażina bil-provi jew assenza
mhux ġustifikata ta' aktar minn erbatax-il jum konsekuttivi jew
għal tmienja u għorxin jum f'perjodu ta' tnax-il xahar.

(9) Il-Prim Ministru jista', f'kull żmien waqt xi assenza tal-
Kummissarju, jew għal xi fini temporanju ieħor meta l-
Kummissarju jidhirlu meħtieġ li jagħmel hekk, jaħtar persuna
sabiex taġixxi fil-kariga ta' Kummissarju skont dan l-artikolu,
sakemm il-Kummissarju jerġa' jassumi r-responsabilitajiet tiegħu
taħt dan l-Att; dan sakemm il-persuna maħtura tkun persuna
eliġibbli għal din il-kariga skont dan l-Att.

22. (1) Il-Kummissjoni, filwaqt li tagħti attenzjoni speċjali
għal bżonnijiet differenti ta' persuni b'diżabilità, għandha -
(a) (imħassar bl-Att LVIII tal-2021).
(b) (imħassar bl-Att LVILI tal-2021).

(ċ)

(4)

(b)

(m)

(1)

(o)

(p)

tagħmel monitoraġġ sabiex taċċerta li kull programm
tal-Gvern li jkun jolqot l-affarijiet u l-interessi ta'
persuni b'diżabilità, tal-familji tagħhom u ta' korpi
volontarji li jkunu jaħdmu fil-qasam tad-diżabilità,
jitwettaq skont il-prinċipji ta' eżekuzzjoni nazzjonali
dwar affarijiet li jkollhom x'jaqsmu mad-diżabilità;

(imħassar bl-Att LVIII tal-2021).
(imħassar bl-Att LVIII tal-2021).

tissorvelja l-għoti ta' servizzi offruti mill-Gvern jew l-
aġenziji tiegħu jew minn kull persuna jew grupp ta'
persuni oħra, meta l-klijenti ta' dawk is-servizzi jkunu
persuni b'diżabilità;

taħdem biex titneħħa kull diskriminazzjoni kontra
persuni b'diżabilità;

twettaq investigazzjonijiet ġenerali bil-għan li
tistabbilixxi jekk id-dispożizzjonijiet ta' dan l-Att
ikunux qegħdin jitħarsu;

tinvestiga dawk l-ilmenti li jistgħu isirulha dwar xi
nuqqas ta' tħaris ta' xi dispożizzjoni ta' dan l-Att f'xi
każ individwali u, meta dan ikun jista' jsir, tikkonċilja
għar-rigward ta' dawk l-ilmenti jew inkella tieħu
azzjoni rilevanti fir-rigward tal-infurzar;

tidħol fil-mertu ta' kwistjonijiet, u tiddeċiedi
dwarhom, meta dawn jiġu lilha riferiti mill-Ministru;

tipprovdi għajnuna, skont iċ-ċirkostanzi, lil persuni
b'diżabilità fil-ksib ta' jeddijiethom bis-saħħa ta' dan
l-Att;

tibqa' tissorvelja t-tħaddim ta' dan l-Att u, meta l-
Kummissjoni jkun hekk jidhrilha jew hekk tinħtieġ li
tagħmel mill-Ministru, tabbozza u tissottometti lill-
Ministru proposti għal emendi fl-Att;

teżamina liġijiet, u (meta l-Ministru hekk jitlobha li
tagħmel) tipproponi liġijiet, bil-għan li taċċerta jekk il-
liġijiet attwali jew proposti jkunux jew jistgħux ikunu
inkonsistentimal-għanijiet ta' dan l-Att jew imorru
kontriehom, u jwasslu rapport lill-Ministru dwar ir-
riżultati ta' kull analiżi simili;

tipprovdi dawk is-servizzi kollha li jistgħu jinħtieġu
jew jintalbu mill-Kummissjoni sabiex din tkun tista'
tilħaq l-għanijiet tagħha;

tiġbor, tanalizza u tippubblika statistika dwar il-qasam
tal-persuni b'diżabilità li, fost ħwejjeġ oħra, tkun turi
l-livell nazzjonali milħuq fil-politika dwar l-
inklużjoni;

is-setgħa li tieħu kull azzjoni adatta, li tkun tinkludi
miżuri amministrattivi proporzjonati u azzjoni
ġudizzjarja, sabiex telimina d-diskriminazzjoni fuq il-
bażi ta' diżabilità kif imfissra f'dan l-Att;

(q) tqajjem kuxjenza u trawwem ir-rispett lejn id-drittijiet
u d-dinjità ta' persuni b'diżabilità, tegħleb sterjotipi,
preġudizzji u prattiċi dannużi fir-rigward ta' persuni
b'diżabilità, li jkunu jinkludu dawk bażati fuq il-
ġeneru u l-età tal-persuna, f'kull qasam tal-ħajja;

(r) tqajjem  kuxjenza dwar. il-kapaċitajiet u l-
kontribuzzjonijiet li jagħmlu persuni b'diżabilità;

(s) tipprovdi l-mekkaniżmu indipendenti sabiex
tippromwovi, tipproteġi u tissorvelja l-
implimentazzjoni tal-Konvenzjoni tal-Ġnus Maqgħuda
dwar id-Drittijiet ta' Persuni b'Diżabilità u ta' kull
Protokoll Opzjonali relattiv kif irratifikat minn Malta;
u

(f). sabiex jissorvelja Ordnijiet ta' Kustodja;

(u) tagħmel monitoraġġ ta' faċilitajiet illi joffru servizzi
lil persuni b'diżabilità u li jkunu liċenzjati skont l-Att
dwar l-Awtorità ta' Standards ta' Ħarsien Soċjali, u
tingaġġa f'azzjonijiet rilevanti ta' investigazzjoni,
konformità u infurzar f'dan ir-rigward;

(v) sabiex tissodisfa r-rwol ta' awtorità ta' sorveljanza tas-
suq ai termini tad-Direttiva (UE) 2019/882 dwar ir-
rekwiżiti ta' aċċessibiltà għall-prodotti u għas-servizzi,
permezz tat-Taqsima dwar l-Ilmenti u t-Taqsima dwar l-
Infurzar tagħha.

(2) Il-Kummissarju huwa responsabbli li jwettaq il-funzjonijiet
tal-Kummissjoni; b'dan illi huwa jista' jaħtar, skont id-
dispożizzjonijiet tal-artikolu 26(2), dawk l-uffiċjali li jidhirlu li
għandu jkollu sabiex jara li dawn il-funzjonijiet qegħdin jiġu
mwettqa.

(3) Il-Kummissarju, f'isem il-Kummissjoni, għandu l-jedd
jagħmel kull azzjoni neċessarja, inklużi dawk ġudizzjarji, sabiex
jara li d-dispożizzjonijiet ta' dan l-Att qegħdin jiġu osservati, u
għandu jitqies li għandu l-interess ġuridiku meħtieġ f'isem il-
Kummissjoni.

23. (1) Il-Kummissarju jista' jaħtar lil xi funzjonarju jew
impjegat wieħed jew iktar biex jidhru f'ismu u għalih f'kull
proċediment ġudizzjarju u fuq kull att, kuntratt, ftehim jew
dokument ieħor li jkun.

(2) : Dokument li juri li jkun strument magħmul jew maħruġ u
ffirmat mill-Kummissarju għandu jintlaqa' bi prova u għandu,
sakemm ma jiġix ippruvat il-kuntrarju, jitqies bħala strument
magħmul jew maħruġ mill-Kummissarju.

24. (1) Għandu jkun hemm Kunsill għad-Drittijiet ta' Persuni
b'Diżabilità maħtur mill-Ministru, sabiex jgħin lill-Kummissarju
fil-qadi ta' dmirijietu, magħmul mill-Kummissarju li jippresjedi u
mhux inqas minn erbatax-il membru maħtura mill-Ministru.

(2) Fost il-membri tal-Kunsill, li għandhom jirrappreżentaw

tipi differenti ta' diżabilità u jkunu rappreżentattivi tas-soċjetà,
għandu jkun hemm:

(a) disa' membri li huma rappreżentanti ta' għaqdiet
volontarji ta' persuni b'diżabilità, wara konsultazzjoni
ma' dawk l-organizzazzjonijiet volontarji;

(b) membru li huwa rappreżentant tal-Università ta'
Malta;

(ċ) membru li huwa rappreżentant tal-entitajiet li
jipprovdu s-servizzi għall-persuni b'diżabilità;

(d) membru li huwa rappreżentant tad-djar residjenzali ta'
persuni b'diżabilità;

(e) membru li huwa nominat mill-Gvern; u

(f) membru li huwa nominat mill-Oppożizzjoni:

B'dan illi mill-inqas nofs l-għadd totali tal-membri tal-
Kunsill għandhom ikunu persuni b'diżabilità jew membri tal-
familja ta' persuni b'diżabilità li ma jkunux jistgħu jirrappreżentaw
lilhom infushom.

(3) Flimkien mal-Kummissarju u l-membri. tal-Kunsill
għandhom ukoll jiġu maħtura bħala osservaturi dawk l-uffiċjali
kompetenti u maħtura minn kull Ministeru li jistgħu jissejħu mill-
Kummissarju minn żmien għal żmien biex jassistu lill-Kunsill fil-
ħidma tiegħu, b'dan illi l-Kummissarju jista' jissuġġerixxi uffiċjali
partikolari għal dan il-għan.

(4)  Persuna ma tkunx kwalifikata biex tkun membru fuq il-
Kunsill jekk dik il-persuna:

(a) tkun qed isservi bħala mħallef jew maġistrat; jew

(b) tkun falluta, jew tkun għamlet arranġament mal-
kredituri tagħha, jew tkun insolventi jew tkun instabet
ħatja ta' xi delitt volontarju kontra l-persuna; jew

(ċ) tkun instabet ħatja ta' delitt li jolqot il-fiduċja
pubblika jew ta' serq jew frodi, jew li tkun xjentement
irċeviet proprjetà miksuba b'serq jew frodi, ta' delitt li

jolqot il-bon ordni tal-familji, jew ksur ta' xi

dispożizzjoni ta' dan l-Att jew tal-Konvenzjoni; jew

(d) ma tkunx kapaċi twettaq dmirijietha.

(5) Bla ħsara għad-dispożizzjonijiet tas-subartikolu (6), il-
membri tal-Kunsill għandhom jibqgħu fil-kariga għal żmien tliet
snin, u għandhom ikunu eliġibbli biex jerġgħu jinħatru bħala
membri mill-ġdid meta jiskadi dak iż-żmien tal-kariga.

(6) Membru jista' f'kull żmien jirriżenja mill-kariga tiegħu
billi jikteb lill-Ministru.

(7) Membru jista' f'kull żmien jitneħħa jew ikun sospiż mill-
kariga mill-Kummissarju minħabba:

(a) nuqqas ta' ħila bil-provi biex jaqdi l-funzjonijiet ta'
membru fuq il-Kunsill; jew

(b) imġiba ħażina bil-provi; jew
(ċ) assenza mhux ġustifikata ta' aktar minn tliet laqgħat
konsekuttivi; jew

(d) jekk, billi jkun membru magħżul minħabba fl-istat
rappreżentattiv tiegħu, huwa jtemm milli jibqa' jkollu
dak l-istat rappreżentattiv; jew

(e) f'każ li sseħħ xi waħda miċ-ċirkostanzi msemmija fis-
subartikolu (4).

25. (I1) Il-Kummissarju għandu jedd li jirregola l-
proċedimenti tal-Kunsill.

(2) Bla ħsara għas-subartikolu (1), il-guorum tal-laqgħat tal-
Kunsill ikun ta' sitt membri flimkien mal-Kummissarju.

(3)  Minkejja li jkun hemm xi difett fil-ħatra ta' xi membru, jew
xi post vakant fost il-membri tal-Kunsill, il-proċedimenti tal-
Kunsill ikunu validi.

26. (1) Il-Kummissarju għandu jokkupa l-kariga fuq bażi full-
time. Meta l-Kummissarju jkun uffiċjal pubbliku sekondat minn
mal-Gvern, huwa jkollu l-jedd, malli jtemm milli jibqa' sekondat,
illi jerġa' lura għall-post li kien jokkupa qabel mingħajr ma jitlef il-
pożizzjoni jew l-anzjanità tiegħu.

(2) Il-Kummissarju jista' jaħtar dawk l-uffiċjali li jidhirlu li
għandu jkollu, skont l-approvazzjoni tal-Ministru għal dak li hu l-
għadd u rimunerazzjoni u patti u kondizzjonijiet oħra tas-servizz.

(3) Il-Kummissarju għandu jittratta bħala kunfidenzjali, id-
dokumenti kollha u kull informazzjoni oħra li tkun fil-pussess jew
taħt il-kontroll tiegħu, jew li b'xi mod tiġi għall-attenzjoni tiegħu,
u li jkunu jikkonċernaw persuni b'diżabilità flimkien ma' kull
kwistjoni jew ħwejjeġ oħra relatati mal-imsemmija persuni
b'diżabilità, u l-obbligu tal-kunfidenzjalità hekk imqiegħed fuq il-
Kummissarju għandu jestendi għall-uffiċjali u l-impjegati tal-
Kummissjoni.

27. (1) Il-Prim Ministru jista', fuq talba tal-Kummissjoni,
minn żmien għal żmien jordna li xi uffiċjal pubbliku jkun allokat
għal xogħol mal-Kummissjoni f'dik il-kariga u b'effett minn dik
id-data li tista' tiġi speċifikata fl-ordni.

(2) Il-perijodu li matulu ordni kif intqal qabel għandu japplika
għal kull uffiċjal speċifikat fih, kemm-il darba l-uffiċjal ma jirtirax
mis-servizz pubbliku, jew xort'oħra ma jtemmx qabel milli jżomm
kariga, jew kemm-il darba ma tkunx speċifikata fl-ordni data
differenti, għandu jtemm malli sseħħ xi waħda mill-ġrajjiet li
ġejjin, jiġifieri -

(a) l-aċċettazzjoni minn dak l-uffiċjal ta' offerta ta'
trasferiment għas-servizz ta', u impieg permanenti
mal-Kummissjoni li ssir skont is-subartikolu (8); jew

(b) ir-revoka mill-Prim Ministru ta' xi ordni magħmul
minnu taħt dan l-artikolu dwar dak l-uffiċjal.

(3) Meta ordni dwar xi uffiċjal kif imsemmi qabel ikun revokat
mill-Prim Ministru, il-Prim Ministru jista', b'ordni ieħor, jalloka lil
dak l-uffiċjal biex jagħmel xogħol mal-Kummissjoni, f'dik il-
kariga u b'effett minn dik id-data li tista' tkun speċifikata fl-ordni
l-ieħor, u d-dispożizzjonijiet tas-subartikolu (2) għandhom
japplikaw sakemm idum iseħħ l-ordni l-ieħor dwar dak l-uffiċjal.

(4).  Meta uffiċjal pubbliku jkun allokat għal xogħol mal-
Kummissjoni skont xi waħda mid-dispożizzjonijiet ta' dan l-
artikolu, dak l-uffiċjal għandu, matul iż-żmien li fih l-ordni jkollu
effett dwaru, ikun taħt l-awtorità amministrattiva u l-kontroll tal-
Kummissjoni, iżda għandu għall-finijiet u effetti oħra jibqa', u
jitqies u jiġi trattat bħala uffiċjal pubbliku.

(5)  Bla ħsara għall-ġeneralità ta' dak li msemmi qabel, uffiċjal
allokat għal xogħol kif ingħad qabel-

(a) m'għandux matul iż-żmien li dwaru jkun hekk
allokat -

(i) ikun prekluż milli japplika għal trasferiment
għal Dipartiment tal-Gvern skont il-pattijiet u l-
kondizzjonijiet ta' servizz annessi mal-ħatra
tiegħu li kellu mal-Gvern fid-data li fiha jkun
ġie allokat għal xogħol; jew

(ii) ikun hekk impjegat li r-rimunerazzjoni u l-
kondizzjonijiet tas-servizz tiegħu jkunu anqas
vantaġġjużi minn dawk annessi mal-ħatra tiegħu
li kellu mal-Gvern fid-data li fiha jkun ġie
allokat għal xogħol kif imsemmi qabel jew li
kienu jkunu annessi ma' dik il-ħatra, matul da
il-perijodu, kieku dak l-uffiċjal ma kienx allokat
għal xogħol mal-Kummissjoni; u

(b) ikollu l-jedd li s-servizz tiegħu mal-Kummissjoni
jitqies bħala servizz mal-Gvern għall-fini ta' kull
pensjoni, gratifikazzjoni taħt Ordinanza dwar il-

Pensjonijiet u l-Att dwar il-Pensjonijiet lil Nisa Romol

i

l

u Tfal Iltima, u ta' kull jedd jew privileġġ ieħor
għalih kien ikollu dritt, u suġġett għal ku
responsabilità li għaliha kien ikun suġġett, kieku mhux
għall-fatt li hu kien allokat għal xogħol mal-
Kummissjoni.

(6)  Meta. ssir applikazzjoni kif provdut fis-subartikolu
(5)(a)(i), din għandha tingħata l-istess konsiderazzjoni bħallikieku
l-applikant ma kienx allokat għal xogħol mal-Kummissjoni.

(7) Il-Kummissjoni għandha tħallas lill-Gvern dawk. il-
kontribuzzjonijiet li jistgħu minn żmien għal żmien ikunu stabbiliti
mill-Ministru responsabbli għall-Finanzi għal kemm jiswew il-
pensjonijiet u l-gratifikazzjonijiet dovuti lil uffiċjal allokat għal
xogħol mal-Kummissjoni kif imsemmi qabel matul il-perijodu li fih
ikun hekk allokat.

(8)  Il-Kummissjoni tista', bl-approvazzjoni tal-Prim Ministru,
toffri lil kull uffiċjal pubbliku allokat għal xogħol mal-

Kummissjoni taħt is-subartikolu (2) impieg permanenti mal-
Kummissjoni b'rimunerazzjoni u b'pattijiet u kondizzjonijiet
speċifikati fl-offerta.

(9) Kull uffiċjal pubbliku li jaċċetta impieg permanenti ma
Kummissjoni li jkun offrut lilu taħt dan l-artikolu għandu, għall
finijiet kollha, barra dawk tal-Ordinanza dwar il-Pensjonijiet u tal-
Att dwar il-Pensjonijiet lil Nisa Romol u Tfal Iltiema, jitqies
temm milli jkun fis-servizz tal-Gvern u jidħol fis-servizz tal
Kummissjoni b'seħħ mid-data li fiha jkun aċċetta l-offerta jew di
id-data aktar tard miftiehma bejnu u l-Kummissjoni; u għall-finijie
tal-imsemmi Ordinanza u tal-imsemmi Att, servizz mal
Kummissjoni jitqies servizz mal-Gvern skont it-tifsir relattiv:

TAF

Iżda għall-għanijiet tal-imsemmija Ordinanza dwar il-
Pensjonijiet, l-emolumenti pensjonabbli ta' dak l-uffiċjal meta
jirtira għandhom jitqiesu li jkunu l-emolumenti pensjonabbli li
jitħallsu lil xi uffiċjal fis-servizz tal-Gvern fi grad u f'livell
inkrementali li jikkorrispondi għall-kariga u livell inkrementali li
jkollu l-uffiċjal meta jirtira minn mal-Kummissjoni.

28. Mill-anqas xahrejn qabel tmiem is-sena finanzjarja, il-
Kummissjoni għandha tissottometti lill-Ministru pjan ta' azzjoni
(inkluż pjan finanzjarju) li jkun ikopri l-attivitajiet proposti tal-
Kummissjoni matul is-sena finanzjarja li tkun tmiss. Jekk dak il-
pjan ta' azzjoni u l-pjan finanzjarju jiġu approvati mill-Ministru kif
ukoll mill-Ministru tal-Finanzi, dawn isiru l-estimi approvati tal-
Kummissjoni.

29. (1) Mill-anqas xahrejn qabel tmiem is-sena finanzjarja
tagħha, il-Kummissjoni għandha tissottometti lill-Ministru pjan ta'
azzjoni (inkluż pjan finanzjarju) li jkun ikopri l-attivitajiet proposti
tal-Kummissjoni matul is-sena finanzjarja li tkun tmiss. Jekk dak
il-pjan ta' azzjoni u l-pjan finanzjarju jiġu approvati mill-Ministru
kif ukoll mill-Ministru għall-Finanzi, dawn isiru l-estimi approvati
tal-Kummissjoni.

(2) Il-Kummissjoni għandha żżomm kontijiet sew tad-dħul u l-
ħruġ tagħha u għandha tħejji u tibgħat lill-Ministru
dikjarazzjonijiet li juru l-kontijiet tagħha għal kull sena finanzjarja.

(3) Il-kontijiet tal-Kummissjoni jistgħu jiġu verifikati mil
Awditur Ġenerali u għal dan il-għan għandhom japplikaw id-
dispożizzjonijiet tal-Att dwar il-Ġestjoni tal-Finanzi Pubbliċi.

(4) Il-Ministru għandu, mal-ewwel opportunità, jieħu ħsieb li
jqiegħed kopja tal-kontijiet tal-Kummissjoni fuq il-Mejda ta
Kamra tad-Deputati.

(5) Is-sena finanzjarja tal-Kummissjoni tkun ta' tnax-il xahar li
jintemmu fil-31 ta' Diċembru, b'dan illi l-ewwel sena finanzjarja
tal-Kummissjoni wara d-dħul fis-seħħ ta' dan l-Att għandha tibda
fid-data li fiha dan l-Att jiġi fis-seħħ u tispiċċa fil-31 ta' Diċembru
tas-sena li tiġi minnufih wara.

30. (I) Kemm jista' jkun malajr wara t-tmiem ta' kull sena
kalendarja, iżda f'kull każ mhux aktar tard mill-31 ta' Marzu tas-
sena li tiġi minnufih wara, il-Kummissjoni għandha tagħmel

rapport lill-Ministru dwar l-attivitajiet tagħha matul is-sena, hawn
iżjed 'il quddiem imsejjaħ ''Rapport Annwali'.

(2) Kull Rapport Annwali għandu jinkludi rapport ġenerali ta'
kull żvilupp li jkun seħħ matul il-perjodu li jkun jirreferi għalih
għar-rigward ta' dawk l-affarijiet li jaqgħu fl-ambitu tad-dmirijiet
tal-Kummissjoni u għandu jinkludi wkoll l-attivitajiet u inizjattivi
meħuda biex jeżaminaw u, jew, jipprovdu għal bżonnijiet ta'
persuni b'diżabilità.

(3) Il-Ministru għandu jara, kemm jista' jkun malajr iżda
f'ebda każ iktar tard minn xahrejn wara li jasallu mingħand il-
Kummissarju, li kopja ta' dak ir-rapport flimkien ma' kopji tal-pjan
ta' azzjoni u tal-pjan finanzjarju korrenti tal-Kummissarju,
jitqiegħdu fuq il-Mejda tal-Kamra tad-Deputati.

31. Il-Kummisjoni tkun eżenti mid-dover li tħallas taxxa fuq
id-dħul.

TAQSIMA VII
AĊĊESS GĦALL-ĠUSTIZZJA

32. (1) Il-Kummissjoni għandu jkollha s-setgħa li tagħmel
spezzjonijiet u investigazzjonijiet fi kwalunkwe okkażjoni u għal kull
skop relatat mar-responsabbilitajiet u l-funzjonijiet illi għandha l-istess
Kummissjoni taħt l-Att u l-liġi sussidjarja magħmula taħtu, kif ukoll
kull liġi oħra applikabbli, inkluż iżda mhux limitatament għar-
Regolamenti dwar l-Istandards għall-Aċċessibilità għal Kulħadd
f'Ambjent Mibni. Salv kif altrimenti provdut f'dan l-Att, il-
Kummissjoni għandu jkollha ġuriżdizzjoni esklussiva fir-rigward ta'
materji li jinvolvu kwalunkwe dritt sostantiv tal-Konvenzjoni, jew
inkella mibdija taħt kwalunkwe dispożizzjoni ta' dan l-Att, sakemm
id-diskriminazzjoni allegata f'tali materji ma tkunx ta' natura multipla
jew intersettorjali, u hija għandu jkollha wkoll is-setgħa illi tinforza s-
sanzjonijiet in konformità mal-Att. Il-Kummissarju jista', f'isem il-
Kummissjoni, jiskatta investigazzjonijiet dwar kull materja li tkun
tinvolvi att li allegatament imur kontra xi wieħed mid-drittijiet
sostantivi tal-Konvenzjoni, jew inkella jikser xi wieħed mid-
dispożizzjonijiet ta' dan l-Att.

(2)  Il-Kummissarju jista' wkoll jibda investigazzjonijiet wara
li jkun rċieva Iment bil-miktub li jkun jallega li xi persuna tkun
għamlet xi att li imur kontra xi wieħed mid-drittijiet sostantivi tal-
Konvenzjoni, jew inkella jikser xi wieħed mid-dispożizzjonijiet ta'
dan l-Att. Dak l-ilment ikun jista' jsir lill-Kummissarju minn -

(a) kull min iħoss ruħu aggravat b'dak l-att; jew
(b) kull persuna msemmija fl-artikolu 33A ta' dan l-Att.

(3) Jekk il-Kummissarju jidhirlu li persuna tkun tixtieq
tagħmel ilment bis-saħħa tas-subartikolu (2) u li dik il-persuna tkun
teħtieġ l-għajnuna biex tifformola dak l-ilment bil-fomm u, jew,
bil-miktub, ikun id-dmir tal-Kummissarju li jieħu passi raġonevoli
biex jipprovdi għajnuna xierqa lil dik il-persuna.

(4) Fl-eżerċizzju tas-setgħat imsemmija fis-subartikoli
preċedenti, il-Kummissarju għandu jkun assistit mis-segwenti
mekkaniżmi:

(a) it-Taqsima dwar l-Investigazzjonijiet fi ħdan il-
Kummissjoni illi tinvestiga l-ilmenti; u

(b) it-Taqsima dwar l-Infurzar fi ħdan il-Kummissjoni
sabiex tieħu s-segwenti miżuri fil-konfront ta' xi
persuna illi tikser kwalunkwe dispożizzjoni ta' dan l-
Att, jew ta' kull liġi oħra illi t-Taqsima dwar l-Infurzar
hija intitolata illi tinforza, jew illi tonqos milli
taderixxi ma' xi deċiżjoni mogħtija mit-Taqsima dwar
l-Investigazzjonijiet jew mill-Bord li jiddetermina
x'inhu raġonevoli:

(i) timponi multi amministrattivi skont id-
dispożizzjonijiet ta' dan l-Att; u

(ii) tordna l-waqfien ta' kwalunkwe att jew
ommissjoni illi jiksru xi dispożizzjoni tal-Att
jew ta' xi liġi oħra illi t-Taqsima dwar l-Infurzar
hija intitolata illi tinforza;

(ċ) it-Taqsima dwar l-Investigazzjonijiet u t-Taqsima dwar
l-Infurzar għandhom ukoll iservu għall-qadi tal-

unzjoni tal-Kummissjoni bħala l-awtorità tas-

sorveljanza tas-suq fir-rigward tad-Direttiva (UE)

2019/882 dwar. ir-rekwiżiti ta' aċċessibiltà għall-

prodotti u għas-servizzi, fir-rigward ta' liema taġixxi

flimkien ma' stakeholders oħra rilevanti, lokalment u

uq il-livell tal-Unjoni Ewropea, u f'konformità ma'

eġiżlazzjoni primarja u sekondarja oħra ta' rilevanza.
(5) Fil-qadi tad-dmirijiet tagħha fit-termini ta' dan l-artikolu,
il-Kummissjoni għandha tingħata d-dritt illi tidħol f'kull fond,

pubbliku jew privat, għall-iskopijiet segwenti:
(a) li tagħmel l-investigazzjonijiet, l-ispezzjonijiet, jew is-

SUrvevs;

(b) li taċċerta illi xejn li huwa kuntrarju għad-
dispożizzjonijiet tal-Att, għar-regolamenti magħmula
taħtu, jew għal xi kundizzjoni imposta mit-Taqsima
dwar l-Investigazzjonjiet jew tal-Bord li jiddetermina
x'inhu raġonevoli, qiegħed iseħħ jew inkella seħħ, u
tieħu kull azzjoni skont dan;

(ċ) li taċċerta jew tirriproduċi kull data jew informazzjoni
skont kif rikjesta mill-Kummissarju;
(d) li tagħmel pjanti ta' kwalunkwe fond u tiġbed materjal

awdjo-viżiv tal-istess fond wara d-dħul f'tali fond,
f'konformità ma' dan is-subartikolu;

(e) li tagħmel kull ħaġa oħra anċillari jew konsegwenzjali

f'dan ir-rigward.
(6)  Fil-każ ta' dar residenzjali jew kondominju, tali dritt ta'
dħul, spezzjoni u monitoraġġ kif provdut f'dan l-Att għandu jkun

soġġett għal notifikazzjoni minn qabel ta' mill-inqas tmienja u
erbgħin (48) siegħa, ħlief f'każijiet ta' emerġenza, u ma għandux
japplika qabel is-sebgħa u nofs ta' filgħodu u wara s-sebgħa ta'
filgħaxija u, fejn tali dħul, spezzjoni jew monitoraġġ ikunu rifjutati
lill-Kummissjoni, kull Maġistrat illi jintwera raġuni valida mill-
Kummissarju jew minn wieħed mill-uffiċjali tiegħu, taħt ġurament,
jista' bil-liġi joħroġ mandat illi jawtorizza tali dħul, spezzjoni jew
monitoraġġ.

(7) Il-Ministru għandu, permezz ta' regolamenti magħmula
taħt dan l-Att, jistabbilixxi pieni fir-rigward ta' meta persuna
tirrifjuta l-permess għal dħul, jew inkella tostakola spezzjoni jew
monitoraġġ, meta jiġi prodott il-mandat maħruġ skont is-
subartikolu (6), u meta persuna tostakola, thedded, tattakka jew
timpedixxi lil xi uffiċjal tal-Kummissjoni mill-qadi ta' dmirijietu
taħt dan l-Att.

(8) Kull persuna awtorizzata skont dan l-artikolu għandha
tipproduċi mezz ta' identifikazzjoni maħruġ mill-Kummissjoni.

32A. (I1) It-Taqsima dwar l-Infurzar għandha taġixxi wara illi
tkun debitament awtorizzata li tagħmel dan mit-Taqsima dwar l-
Investigazzjonijiet, sussegwentement illi tkun għamlet l-
investigazzjonijiet tagħha, kif stipulat f'dan l-Att.

(2) — Minkejja d-dispożizzjonijiet tas-subartikolu (1), fejn it-
Taqsima dwar l-Infurzar ikollha evidenza prima facie li l-ksur
jirrappreżenta tbatija immedjata għall-parti leża, it-Taqsima dwar l-
Infurzar tista' tkun diretta mit-Taqsima dwar l-Investigazzjonijiet,
sabiex tieħu miżuri proviżorji urġenti biex tirrimedja s-sitwazzjoni
qabel it-terminazzjoni tal-proċess tal-investigazzjonijiet, inkluż il-
waqfien immedjat tal-att jew l-ommissjoni illi qed jikkontribwixxu
għall-ksur:

Iżda dik il-persuna illi kontriha tali miżuri jkunu
kontemplati għandha sussegwentement tingħata opportunità
raġonevoli sabiex tagħti l-opinjoni tagħha u tipproponi kwalunkwe
rimedji.

32B. Fit-twettiq tal-investigazzjonijiet tagħha t-Taqsima dwar l-
Investigazzjonijiet għandha tkun iggwidata mill-prinċipju ta'
raġonevolezza kif stabbilit fl-artikolu 20, u tista' tikkonsulta mal-Bord
sabiex tiddetermina x'inhu raġonevoli, skont ma jkun il-każ, bl-
investigazzjonijiet ikunu sospiżi pendenti l-eżitu ta' kull tali referenza
magħmula mit-Taqsima dwar l-Investigazzjonijiet lill-Bord.

32Ċ. Il-Ministru għandu, permezz ta' regolamenti magħmula taħt
dan l-Att, jagħmel dispożizzjonijiet fir-rigward ta' multi
amministrattivi maħruġa fit-termini ta' dan l-Att.

32D. (I1)  It-Tribunal ta' Reviżjoni Amministrattiva għandu
jkun kompetenti illi jisma' u jiddetermina appelli minn deċiżjonijiet
tat-Taqsima dwar l-Investigazzjonijiet kif provdut f'dan l-Att jew f'xi
liġi oħra.

(2) — Id-dispożizzjonijiet tal-Att dwar il-Ġustizzja Amministrat-
tiva, in kwantu japplikaw għat-Tribunal ta' Reviżjoni Amministrattiva,
għandhom japplikaw għal kwalunkwe proċedura quddiem l-imsemmi
Tribunal, u l-kliem ''amministrazzjoni pubblika' fl-imsemmija
leġiżlazzjoni għandhom ikunu mifhuma bħala referenza għat-Taqsima
dwar l-Investigazzjonijiet.

32E. (1)  Id-dritt għal appell lit-Tribunal għandu jkun
kompetenti lil kull persuna li lilha d-deċiżjoni hi indirizzata.

(2)  Appell minn  deċiżjoni  tat-Taqsima — dwar. l-
Investigazzjonijiet għandha ssir permezz ta' rikors u għandu jiġi
preżentat lis-Segretarju tat-Tribunal fi żmien għoxrin (20) ġurnata
mid-data li fiha tali deċiżjoni tkun ġiet notifikata.

32F. Fid-determinazzjoni ta' appell, it-Tribunal għandu jqis il-merti
tal-appell, u jista' jikkonferma jew iħassar id-deċiżjoni appellata in
toto jew in parte, u għandu jagħti r-raġunament għad-deċiżjoni tiegħu
bil-miktub, u jagħmel tali deċiżjoni pubblika u jikkomunikaha lill-
partijiet tal-appell.

33. (I1) Għar-rigward ta' investigazzjonijiet ġenerali jew ta'
investigazzjonijiet ta' ilmenti li l-Kummissarju jagħmel, il-
Ministru għandu permezz ta' regolamenti jippreskrivi -

(a) il-proċedura li biha l-Kummissarju jista' jġiegħel
persuna tagħtih xi tagħrif kif ikun meħtieġ sabiex isiru
l-investigazzjonijiet imsemmija qabel f'dan l-artikolu,
u ż-żmien li fih, il-mod kif u l-għamla li biha dak it-
tagħrif għandu jingħata;

(b) il-proċeduri li jkollhom jiġu segwiti meta persuna
tonqos milli tagħti dak it-tagħrif;

(ċ) iċ-ċirkostanzi li bihom, wara li jsiru dawk l-
investigazzjonijiet imsemmija, il-Kummissjoni tkun
tista' tieħu azzjoni legali xierqa.

(2)  Kullregolament li jsir bis-saħħa tas-subartikolu (1) għandu
jippreskrivi, fil-każ ta' diskriminazzjoni allegata ta' persuna kontra
persuna oħra, l-arranġamenti li bihom il-Kummissarju jista' hu
nnifsu jirreferi l-kwistjoni lill-Prim' Awla tal-Qorti Ċivili:

Iżda ebda riferiment simili m'għandu jżomm lil-xi
individwu li jkollu interess legali milli jressaq pretenzjoni ta'
diskriminazzjoni bħala l-mertu ta' azzjoni, inkluża azzjoni għad-
danni quddiem dik il-Qorti.

TITOLU 2 — RIMEDJI LEGALI

33A. Kull assoċjazzjoni, organizzazzjoni jew entità legali oħra li
jkollhom interess leġittimu li jiżguraw li d-dispożizzjonijiet ta' dan
l-Att jiġu mħarsa, tista' tibda, għan-nom ta' jew b'sostenn tal-
persuna li jkun sar att illegali u diskriminatorju taħt dan l-Att fil-
konfront tagħha, bl-approvazzjoni tal-istess persuna, proċeduri għal
rimedju quddiem il-Panel għal Rimedju taħt il-Konvenzjoni jew il-
Qorti kompetenti.

33B. (1) — Għandu jkun hemm Panel fi ħdan il-Kummissjoni,
imsejjaħ il-Panel għal Rimedju taħt il-Konvenzjoni, li għandu jkun
kompetenti sabiex jisma' talbiet illi jallegaw illi wieħed jew iktar mid-
drittijiet sostantivi tal-Konvenzjoni ġie, ikun qed jiġi, jew x'aktarx ser
jiġi miksur, u għandu jkun kompost minn tliet persuni, inkluż
Chairperson, illi jkunu persuni b'diżabilita jew persuni li għexu l-
esperjenza ta' diżabilità, appuntati mill-Kummissarju, illi minn żmien
għal żmien ikun jista' jappunta aktar minn Panel wieħed.

(2) — Salv għad-dispożizzjonijiet l-oħra ta' dan l-Att, il-Panel
għandu ġuriżdizzjoni esklussiva fir-rigward ta' materji illi jinvolvu
kwalunkwe dritt sostantiv tal-Konvenzjoni, sakemm id-
diskriminazzjoni allegata f'tali materji ma tkunx waħda ta' natura
multipla jew intersezzjonali.

(3) — Il-persuni illi jiffurmaw il-Panel għandhom ikunu appuntati
għal terminu ta' sentejn (2), u matul il-mandat tagħhom ikunu biss
jistgħu jiġu mneħħija mill-kariga mill-Kummissarju għall-istess
raġunijiet illi minħabba fihom jista' jitneħħa Maġistrat.

(4). — Il-Panel ikun inkarigat illi jagħmel determinazzjoni fir-
rigward ta' kull talba, sottomessa lilu minn kull persuna b'diżabilità
f'isimha, jew minn kull persuna f'isem kull persuna oħra b'diżabilità,
għal min, jew flimkien ma' min, tkun awtorizzata illi teżerċita l-
kapaċità legali.

(5) — Il-Panel għandu jirrispetta u japplika dawk il-prinċipji ta'
mġiba amministrattiva tajba stipulati fl-artikolu 3 tal-Att dwar il-
Ġustizzja Amministrattiva, u fl-għoti tad-deċiżjonijiet tiegħu, l-
imsemmi Panel għandu jkun iggwidat mid-dispożizzjonijiet tal-Att
dwar il-Konvenzjoni tal-Ġnus Magħquda dwar id-Drittijiet ta'
Persuni b'Diżabilità, inkluż l-Iskedi annessi miegħu.

(6) — Għandu jkun hemm numru ta' kmamar tal-Panel skont ma l-
Kummissarju jippreskrivi. It-talbiet għandhom jiġu assenjati lill-varji
Panels abbażi ta' rotazzjoni minn dawk l-uffiċċjali maħtura mir-
Reġistru tal-Panel.

33Ċ. Il-proċeduri quddiem il-Panel għandhom jiġu regolati
permezz ta' regolamenti magħmula mill-Ministru taħt dan l-Att.

33D. (1) — Kull applikant jew konvenut f'petizzjoni miġjuba
quddiem il-Panel jistgħu jappellaw mid-deċiżjoni tal-Panel fi żmien
għoxrin (20) ġurnata mid-data li fiha tali deċiżjoni tkun ġiet
ikkomunikata lill-imsemmija persuna li għamlet il-petizzjoni lill-
konvenut.

(2) — L-appellai termini ta' dan l-artikolu għandu jsir quddiem it-
Tribunal ta' Reviżjoni Amministrattiva, skont il-proċeduri stipulati fl-
Att dwar il-Ġustizzja Amministrattiva u r-regolamenti preskritti
taħtu.

33E. (1) Kull persuna li tallega li wieħed jew iktar mid-
drittijiet sostantivi tal-Konvenzjoni, ikun ġie, ikun qed jiġi jew ikun
x'aktarx ser jiġi miksur, u li tkun qed tfittex rimedju ta' natura
pekunjarja li jeċċedi s-somma ta' ħamest elef euro (€5,000), kemm
jekk tali rimedju ikun qed jiġi mfittex flimkien ma' xi forma oħra ta'
rimedju, jew xort'oħra, jew tkun persuna għajr minn persuna deskritta
fl-artikolu 33B(4), tista', bla ħsara għal kull azzjoni oħra dwar l-istess
materja li tkun tista' ssir legalment, titlob lill-Prim'Awla tal-Qorti
Ċivili għal rimedju, u l-Qorti għandu jkollha ġuriżdizzjoni esklussiva
fir-rigward ta' kull tali materja, sakemm id-diskriminazzjoni allegata
f'tali materja ma tkunx waħda ta' natura multipla jew intersettorjali.

(2) — Il-Prim'Awla tal-Qorti Ċivili għandu jkollha ġuriżdizzjoni
oriġinali li tisma' u tiddeċiedi kwalunkwe talba magħmula minn xi
persuna skont l-artikolu 33E(1), u tista' tagħmel dawk l-ordnijiet,
toħroġ dawk l-atti u tagħti dawk id-direttivi li tqis xierqa sabiex
tinforza, jew tiżgura l-infurzar tad-drittijiet inkwistjoni:

Iżda l-Qorti tista', jekk tqis li jkun spedjenti li hekk tagħmel,
tirrifjuta li teżerċita s-setgħat tagħha skont dan is-subartikolu f'kull
każ meta tkun sodisfatta li mezzi xierqa ta' rimedju għall-allegat ksur
huma, jew kienu disponibbli lil dik il-persuna skont xi liġi ordinarja
oħra.

(3). — Jekk f'xi proċeduri f'xi Qorti li ma tkunx il-Prim' Awla tal-
Qorti Ċivili, jew il-Qorti Kostituzzjonali, tqum xi kwistjoni dwar il-
ksur ta' xi wieħed mid-drittijiet sostantivi tal-Konvenzjoni, dik il-
Qorti għandha tibgħat il-kwistjoni quddiem il-Panel jew il-Prim' Awla
tal-Qorti Ċivili, kemm-il darba tali kwistjoni taqa' fl-iskop tal-artikoli
33B(4) u 33Ċ mogrija flimkien, jew tal-artikolu 33E(1) ta' dan l-Att,
sakemm fil-fehma tagħha t-tqanqil tal-kwistjoni ma tkunx
sempliċement frivola jew vessatorja; u l-istess Qorti għandha tagħti d-
deċiżjoni tagħha fuq kull kwistjoni mibgħuta quddiemha skont dan is-
subartikolu u, bla ħsara għad-dispożizzjonijiet tal-artikolu 33E(4), l-

imsemmija Qorti li quddiemha tkun qamet il-kwistjoni għandha
tiddisponi mill-istess kwistjoni skont dik id-deċiżjoni.

(4). — Kull parti fi proċeduri miġjuba quddiem il-Prim' Awla tal-
Qorti Ċivili skont dan l-artikolu għandu jkollha dritt ta' appell
quddiem il-Qorti Kostituzzjonali illi jkollha, flimkien mal-
ġuriżdizzjoni mogħtija lilha mill-artikolu 95 tal-Kostituzzjoni,
ġuriżdizzjoni li tisma' u tiddetermina kull appell fit-termini ta' dan is-
subartikolu u li teżerċita kull setgħa mogħtija lilha permezz ta' dan l-
Att.

(5): — Ma jkunx hemm appell minn xi deċiżjoni skont dan l-
artikolu dwar li xi talba jew it-tqanqil ta' xi kwistjoni tkun
sempliċement frivola jew vessatorja.

(6) — Ir-Regoli tal-Qorti magħmula skont l-artikolu 46(7) tal-
Kostituzzjoni, kif fis-seħħ minn żmien għal żmien, għandhom
japplikaw mutatis mutandis dwar il-prattika u l-proċedura tal-Qrati
għall-finijiet ta' dan l-artikolu daqslikieku l-proċeduri magħmula taħt
l-istess artikolu kienu proċeduri magħmula taħt l-artikolu 46 tal-
Kostituzzjoni.

(7).— Meta jiġi allegat illi xi wieħed mid-drittijiet sostantivi tal-
Konvenzjoni ġie, ikun qed jiġi, jew x'aktarx ser jiġi miksur, it-talba
għar-rimedju, jew ir-riferenza lill-Prim' Awla tal-Qorti Ċivili skont l-
artikolu 46 tal-Kostituzzjoni, jew l-artikolu 4 tal-Att dwar il-
Konvenzjoni Ewropea u dan l-artikolu, tista' ssir fl-istess rikors jew
riferenza.

(8): — Meta rikors għal rimedju jew riferenza lill-Prim' Awla tal-
Qorti Ċivili ppreżentati wara li jidħol fis-seħħ dan l-Att ikunu bbażati
biss taħt l-artikolu 46 tal-Kostituzzjoni, jew taħt l-artikolu 4 tal-Att
dwar il-Konvenzjoni Ewropea, jew taħt dan l-artikolu, u jkun għadu
pendenti quddiem il-Prim'Awla tal-Qorti Ċivili, jew il-Qorti
Kostituzzjonali, il-Qorti tista' teżamina jekk il-fatti allegati jiksrux jew
xort'oħra d-drittijiet sostantivi tal-Konvenzjoni li jikkorrispondu
għalihom fl-ewwel każ, jew għal drittijiet li jikkorrispondu għalihom
taħt il-Kostituzzjoni, jew taħt l-Att dwar il-Konvenzjoni Ewropea, fit-
tieni każ; u jekk il-Qorti hekk tiddetermina, hi tkun tista' tagħti r-
rimedju li jidrilha xieraq, skont il-każ, taħt kwalunkwe liġi minn dawk
imsemmija:

Iżda jekk tkun diġà ngħatat deċiżjoni finali fuq rikors mill-
Qrati fit-termini tal-Kapitolu IV tal-Kostituzzjoni jew fit-termini tal-
Att dwar il-Konvenzjoni Ewropea, persuna ma tkunx tista'
tippreżenta talba dwar l-istess fatti taħt dan l-Att.

33F. (l)  L-ebda persuna ma għandha tkun imfixkla fl-
eżerċizzju tad-dritt tagħha li tikkomunika mal-Kumitat tal-Ġnus
Magħquda skont id-dispożizzjonijiet tal-Protokoll mhux Obbligatorju.

(2)  Id-dispożizzjonijiet ta' dan l-Att għandhom ikunu mingħajr
preġudizzju għal kwalunkwe azzjoni oħra li tista' tkun disponibbli taħt
l-Att, jew taħt kwalunkwe liġi oħra.

34.  (Imħassar bl-Att LVILI tal-2021).

34A. (Imħassar bl-Att LVIII tal-2021).

TAQSIMA VIII
MIXELLANJI

35. Il-Ministru jista' jagħmel regolamenti ġeneralment sabiex
jagħti effett lid-dispożizzjonijiet ta' dan l-Att u għall-infurzar
tagħhom, u partikolarment, iżda mingħajr preġudizzju għall-ġeneralità
ta' dak imsemmi qabel, sabiex jipprovdi għal kwalunkwe kwistjoni
meħtieġa jew awtorizzata minn dan l-Att sabiex tiġi preskritta.

36. . (Imħassar bl-Att LVIII tal-2021).

37. . Meta xiliġi oħra, illi ma tkunx l-Att dwar il-Konvenzjoni tal-
Ġnus Magħquda dwar id-Drittijiet ta' Persuni b'Diżabilità, tkun
inkonsistenti ma' dan l-Att, dan l-Att għandu jipprevali meta tali
inkonsistenza tirrigwarda d-drittijiet ta' persuni b'diżabilità.

38. . Kwalunkwe Qorti kompetenti li għandha quddiemha
proċeduri pendenti istitwiti taħt l-Att, tista' tapplika wkoll id-
dispożizzjonijiet tal-Att li jemenda l-Att dwar Opportunitajiet
Indaqs għal Persuni b'Diżabilità u, jew l-Att dwar il-Konvenzjoni
tal-Ġnus Magħquda dwar id-Drittijiet ta' Persuni b'Diżabilità
sabiex tasal għad-deċiżjoni tagħha f'tali proċeduri pendenti.


