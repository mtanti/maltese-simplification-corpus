Ftehim bejn il-Pajjiżi
dwar id-Drittijiet
tal-Persuni b'Diżabilità

Verżjoni faċli biex taqra

Introduzzjoni

Dan il-ktieb jgħinek tifhem dak li
hemm miktub fil-ftehim. Dan il-ktieb
ma jgħoddx minflok il-ftehim. Biex
tkun taf eżatt x'hemm miktub fil-
ftehim, trid tara d-dokument sħiħ.
Tkun tista' tara wkoll liema pajjiżi
ffirmaw il-ftehim.

Id-dokument sħiħ tista' ġġibu
mill-websajt tan-Nazzjonijiet Uniti
li jisimha enable:
WWW.Uun.org/disabilities/

L-isem sħiħ tal-ftehim hu
Konvenzjoni tan-Nazzjonijiet
Uniti dwar id-Drittijiet
tal-Persuni b' Diżabilità

Tista' taqrah bil-Malti
mill-websajt tal-KNPD:
WWW.knpd.org

Fl-aħħar ta' dan il-ktieb hemm
lista ta' dak kollu li ssib
f'dan il-ktieb stess.

1 Dan il-ftehim

Dan il-ftehim jgħid x'għandhom
jagħmlu l-pajjiżi biex ikunu ċerti
li l-persuni b'diżabilità jkollhom
l-istess drittijiet bħal ħaddieħor.

2 Xi jfissru l-kliem

Komunikazzjoni tiisser il-mod
kif il-persuni jitkellmu jew jifhmu
l-informazzjoni, per eżempju
bil-kompjuters, bil-verżjoni faċli
biex taqra jew bil-Braille.

Diskriminazzjoni tfisser

li ma jkollokx l-istess ċans

bħal ħaddieħor għax

per eżempju għandek diżabilità.

Lingwa tiisser il-mod kif jitkellmu
n-nies, anke bil-lingwa tas-sinjali.

Midja tfisser il-gazzetti,
u l-istazzjonijiet tar-radju
u tat-television.

Opportunitajiet Indaqs tfisser
li jkollok l-istess ċans li tagħmel
xi ħaġa daqs ħaddieħor.

3 L-aktar punti importanti

In-nies għandhom ikunu jistgħu
jagħżlu huma għalihom infushom.

Ħadd ma għandu jkun
iddiskriminat għax ma jkollhux
l-istess ċans bħal ħaddieħor.

Il-persuni b'diżabilità
għandhom dritt li jkunu parti
mis-soċjeta' daqs ħaddieħor.

Il-persuni b'diżabilità għandhom
ikunu rispettati għal dak li huma.

Kulħadd għandu jkollu
opportunitajiet indaqs u jkollu
l-istess ċans daqs ħaddieħor.

Kulħadd għandu jkollu aċċess
għall-istess affarijiet.

In-nisa u l-irġiel għandhom
ikollhom opportunitajiet indaqs.

It-tfal b'diżabilità għandhom
ikunu rispettati waqt li qed jikbru.

4 Dak li għandhom jagħmlu l-pajjiżi

Il-pajjiżi kollha għandhom ikunu
ċerti li l-persuni b'diżabilità vera
qed ikunu trattati bħal ħaddieħor.

Huma jaqplu li għandhom jagħmlu dawn l-affarijiet:

e Jagħmlu regoli u liġijiet biex
il-persuni b'diżabilità jkollhon
id-drittijiet tagħhom.

e Ibiddlu dawk il-liġijiet
li mhumiex tajbin.

e Ikunu ċertili d-drittijiet
tal-persuni b'diżabilità
fil-policies u fix-xogħol kollu
li jagħmlu huma daqs
ta' ħaddieħor.

e Ma jagħmlu xejn li jmur
kontra dan il-Ftehim.

e Ikunu ċerti li l-gvern u l-awtoritajiet
tal-gvern jagħmlu dak
li hemm f'dan il-ftehim.

e Jagħmlu minn kollox biex ma
jkunx hemm diskriminazzjoni
kontra l-persuni b'diżabilità.

e Ikunu ċerti li meta ssir xi ħaġa din
issir b'mod li jista' jużaha kulħadd
jew tkun tista' tinbidel malajr.

e Jużaw il-kompjuters
u t-teknoloġija biex jgħinu
lill-persuni b'diżabilità.

e Jagħtu informazzjoni b'mod
aċċessibbli lill-persuni b'diżabilità
dwar l-affarijiet li jistgħu jgħinuhom.

e Jagħmlu taħriġ
dwar dan il-ftehim.

Il-pajjiżi kollha jwegħdu li jagħmlu
dak kollu li jistgħu biex il-persuni
b'diżabilità jkollhom opportunitajiet
indaqs f'affarjiet bħad-djar,
l-edukazzjoni, ix-xogħol u s-saħħa.

Il-pajjiżi kollha għandhom
jisimgħu lill-persuni b'diżabilità
meta jkunu qed jagħmlu liġijiet
jew policies ġodda.

5 ilkoll Indaqs

Il-pajjiżi jaqblu li kulħadd huwa
indaqs skond il-liġi u li ħadd
m'għandu jiddiskrimina kontra
l-persuni b'diżabilità.

6 In-nisa b'diżabilità huma daqs ħaddieħor

Il-pajjiżi jaqblu li nisa u bniet
li għandhom diżabilità huma
trattati b'mod mhux tajjeb.

Il-pajjiżi se jaħdmu biex in-nisa
u l-bniet li għandhom diżabilità
ikollhom l-istess drittijiet u jgħixu
l-ħajja tagħhom bħal ħaddieħor.

7 It-tfal b'diżabilità huma daqs ħaddieħor

Il-pajjiżi jaqblu li t-tfal b'diżabilità
għandhom l-istess drittijiet daqs tfal
oħra u għandhom ikunu trattati
l-istess bħal ħaddieħor.

L-aktar ħaġa importanti hi li
naħsbu dwar dak li hu l-aħjar
għal kull tifel u tifla.

Il-pajjiżi jaqblu li t-tfal b'diżabilità
għandhom id-dritt li jitkellmu
għalihom infushom dwar dak

li jolqothom fil-ħajja tagħhom.
Huma għandhom ikollhom
l-għajnuna biex jagħmlu dan.

8 Informazzjoni dwar il-persuni b'diżabilità

Il-pajjiżi jaqblu li jaħdmu biex
kulħadd ikun jaf li l-persuni
b'diżabilità għandhom l-istess
drittijiet bħal ħaddieħor. Huma
jaqblu wkoll li jaħdmu biex juru li
l-persuni b'diżabilità huma kapaċi
daqs ħaddieħor.

Il-pajjiżi għandhom jagħmlu dan billi:

e Jagħmlu attivitajiet biex jibdlu
l-mod kif in-nies jaħsbu dwar
il-persuni b'diżabilità

e Jurulil kulħadd l-affarijiet li jistgħu
jagħmlu l-persuni b'diżabilità.

e Jgħallmu lit-tfal dwar

id-drittijiet indaqs
lill-persuni b'diżabilità.

Jgħidu lil tal-midja
biex jitkellmu tajjeb dwar
il-persuni b'diżabilità.

Jgħinu biex isiru attivitajiet
biex in-nies isiru jafu aktar
dwar il-persuni b'diżabilità.

9 Aċċessibilità

Il-pajjiżi jridu jkunu ċerti li l-affarijiet
ikunu aktar aċċessibbli
għall-persuni b'diżabilità.

e Irid ikun hemm aċċessibilità
aħjar għal bini pubbliku
bħal ma huma l-isptarijiet
u l-iskejjel, u anke t-trasport.

e Irid ikun hemm aċċessibilità
aħjar għall-informazzjoni,
biex ikun jista' jifimha kulħadd.

e Is-sinjali għandhom ikunu
faċli biex taqra u bil-Braille.

e Fil-bini pubbliku, għandu jkun
hemm aktar gwidi u aktar
interpreti tal-lingwa tas-sinjali.

e Għandu jkun hemm kotba
li jehmuk dwar kif tista'
tuża servizzi differenti.

e Min jagħti xi servizz għandu jgħid
kif se jaqdi lill-persuni b'diżabilità.

Għandu jkun hemm taħriġ dwar
kif tagħmel l-affarijiet aċċessibbli.

Il-persuni b'diżabilità għandhom
ikunu jistgħu jużaw il-kompjuters
u t-teknoloġija ġdida.

Id-dritt għall-ħajja

Kulħadd għandu d-dritt li jgħix,
anke l-persuni b'diżabilità.

Il-pajjiżi għandhom ikunu ċetti li
l-persuni b'diżabilità jistgħu jgħixu
l-ħajja tagħhom bħal ħaddieħor.

Emerġenzi

Il-pajjiżi għandhom ikunu ċetti li jekk
ikun hemm emerġenza, il-persuni
b'diżabilità ikollhom min jieħu
ħsiebhom. Per eżempju, jekk ikun
hemm terremot.

Indaqs quddiem il-liġi

Il-persuni b'diżabilità għandhom
l-istess drittijiet quddiem il-liġi bħal
ħaddieħor. Huma għandhom dritt
għar-rispett bħal ħaddieħor.

Il-persuni b'diżabilità għandhom
dritt bħal ħaddieħor li jiddeċiedu
għalihom infushom fl-affarijiet
importanti tal-ħajja.

Jekk persuna b'diżabilità jkollha
bżonn l-għajnuna biex tiddeċiedi,
għandu jkun hemm liġi li tara li
kollox isir kif suppost.

Il-persuni b'diżabilità għandhom drittijiet indaqs li:

e Ikollhom il-propjeta' tagħhom
jew li xi ħadd jagħtihom propjeta'.

e Jiddeċiedu huma infushom
dwar il-flus tagħhom.

e Jissellfu l-flus bħal ħaddieħor.

s Ħadd ma jeħodilhom il-flus
jew id-dar tagħhom.

Il-ġustizzja

Il-persuni b'diżabilità għandhom
dritt bħal ħaddieħor li jmorru l-qorti,
jieħdu lil xi ħadd il-qorti u jieħdu
sehem f'dak li jkun qed jiġri l-qorti.

Il-persuni b'diżabilità għandhom
dritt għas-sapport li jkollhom
bżonn fil-qorti

Il-pajjiżi għandhom jagħmlu taħriġ
apposta għal min jaħdem fil-qorti,
għall-pulizija u għal min jaħdem
fil-ħabs dwar kif iġġib ruħek ma'
persuni b'diżabilità.

1 4 Li tkun liberu u safe

Il-persuni b'diżabilità għandhom dritt
ikunu liberi u safe bħal kullħadd.

Il-persuni b'diżabilità
m'għandhomx ikunu maqfula
għax għandhom diżabilità.
Imma jistgħu jiġu maqfula bħal
ħaddieħor jekk jiksru l-liġi.

Jekk huma jkunu maqfula, huma
għandhom jiġu trattati kif jgħid
dan il-ftehim.

Huma għandhom ukoll l-istess
drittijiet bħal kulħadd fil-liġijiet
internazzjonali.

Fost dawn id-drittijiet hemm:

e Lijkollhom informazzjoni
aċċessibbli dwar
id-drittijiet tagħhom.

e Lijkollhom l-għajnuna
li għandhom bżonn
jekk jitressqu l-qorti.

e Lijekk jixtiequ, il-każ tagħhom
jerġa' jinstema', bħal ta' kulħadd.

1 5 L-ebda tortura jew trattament ħażin

Il-persuni b'diżabilità m'għandhomx
jiġu torturati jew trattati ħażin.

Ma għandux ikun hemm esperimenti
fuq il-persuni b'diżabilità jekk ma
jaqblux magħhom. Dan igħodd
l-aktar għal esperimenti mediċi,

per eżempju meta jippruvaw
mediċini ġodda.

Il-pajjiżi għandhom jagħmlu dak
kollu li jistgħu biex ikunu ċerti
li dawn l-affarijiet ma jsirux.

L-ebda abbużi

Il-pajjiżi għandhom jagħmlu
liġijiet u regoli biex ikunu ċerti

li l-persuni b'diżabilità jkunu
protetti minn vjolenza jew abbuż
kemm fid-dar u anke barra.

Il-pajjiżi għandhom jippruvaw ukoll
iwaqqfu milli jsir abbuż. Huma
għandhom ikunu ċerti li l-persuni
b'diżabilità jkollhom is-sapport,
l-informazzjoni u t-taħriġ biex
jindunaw meta qed jiġu abbużati.
Huma għandhom ukoll jitgħallmu
kif jistgħu jirrappurtaw xi abbuż.

Il-pajjiżi għandhom ikunu ċerti

li dawk li jagħtu servizzi lill-persuni
b'diżabilità qed jagħmlu xogħolhom
sew u li ma jagħmlux abbużi.

Il-pajjiżi għandhom ikunu ċerti

li persuni b'diżabilità li sofrew

xi abbuż ikollhom l-għajnuna u
sapport li għandhom bżonn biex
ikunu safe u jħossuhom aħjar.

Il-pajjiżi għandhom ikunu ċerti

li għandhom mod tajjeb kif jindunaw
li hemm abbuż u biex jieħdu lil min
qed jabbuża l-qorti.

Il-pajjiżi għandhom jaħsbu b'mod
speċjali dwar l-abbuż fuq in-nisa u
tfal b'diżabilità, għax dawn ikunu
abbużati aktar mill-irġiel b'diżabilità.

Il-persuni b'diżabilità
huma persuni l-ewwel

Il-moħħ u l-ġisem tal-persuni
b'diżabilità huma tagħhom
infushom. Għalhekk dawn
għandhom ikunu rispettati
bħal ta' kulħadd.

1 8 Meta tmur tgħix f'post ieħor

Il-persuni b'diżabilità għandhom dritt li:

e Jagħżlu huma fejn igħixu
u li jmorru jgħixu x'imkien
ieħor, bħal kulħadd.

e Lijkunu ċittadini ta' pajjiż.
Ma jistgħux ma jkunux ċittadini
għax għandhom diżabilità.

e Lijkollhom passaport
u l-ID card bħal kulħadd.

e Lijitilqu minn pajjiż,
anke minn pajjiżhom stess

e It-tfal b'diżabilità għandhom
dritt li jkollhom isem minn meta
jitwieldu, li jkunu ċittadini ta'
pajjiż u, kemm jista' jkun, li jkunu
jafu l-ġenituri tagħhom u li dawn
jieħdu ħsiebhom.

Il-ħajja indipendenti
bħalha parti mill-komunità

Il-pajjiżi għandhom ikunu ċetti li
l-persuni b'diżabilità jistgħu jagħżlu
bħal kulħadd fejn igħixu u l-affarijiet
li jagħmlu fil-komunità tagħhom.

Il-persuni b'diżabilità jistgħu jagħżlu:

e Fejn jgħixu,
bħal kulħadd.

e Ma' min jgħixu,
bħal kulħadd.

e Lima jgħixux f'post fejn ma jridux,
per eżempju ġo dar kbira
ma' ħafna nies.

e Liema servizzi jkollhom,
inkluż assistenza personali.

e Mill-istess tip ta' servizzi li jagħżel
minnhom kulħadd u li jkollhom
servizz tajjeb.

20 Toħroġ mid-dar

Il-pajjiżi għandhom ikunu ċetti li
l-persuni b'diżabilità jistgħu jkunu
indipendenti kemm jista' jkun biex
joħorġu mid-dar.

Huma għandhom id-dmir li:

e Jgħinu lill-persuni
b'diżabilità biex joħorġu.

e Jgħinu lill-persuni b'diżabilità
jkollhom l-għajnuna u apparat
li għandhom bżonn biex joħorġu.

e Jkunu ċertili dawn l-affarijiet
ma jkunux jiswew ħafna flus.

e Jagħtu taħriġ lill-persuni
b'diżabilità dwar kif jistgħu joħorġu.

e Jgħidu lill-kumpaniji li jagħmlu
apparat speċjali għall-persuni
b'diżabilità biex jaħsbu
fil-bżonnijiet differenti kollha
tal-persuni b'diżabilità.

Tgħid dak li tixtieq
u aċċess għall-informazzjoni

Il-pajjiżi għandhom ikunu ċetti li
l-persuni b'diżabilità jkollhom id-dritt
bħal kulħadd li jsibu l-informazzjoni
li għandhom bżonn, jagħtu
informazzjoni u jgħidu dak li jixtiequ.

Dan jista' jsir b'dawn il-modi:

e Informazzjoni bil-mod
li għandek bżonnha, per
eżempju faċli biex taqra.

e Jaraw li jkun hemm lingwi tas-sinjali,
Braille u tipi oħra ta' informazzjoni.

e Tgħid lis-servizzi li għandhom
jagħtu informazzjoni aċċessibbli
li jista' jaqraha kulħadd.

e Tgħid lil tal-midja li għandhom
jagħtu informazzjoni aċċessibbli.
Dan jgħodd ukoll għall-internet.

e Tgħin biex tintuża
l-lingwa tas-sinjali.

Privatezza

Il-persuni b'diżabilità għandhom
id-dritt għal ħajja privata tagħhom.
Ħadd m'għandu joqgħod
jindaħlilhom.

Il-pajjiżi għandhom ikunu ċerti li
informazzjoni personali dwarhom
tinżamm sigrieta bħal ta' kulħadd.

2 3 Rispett għad-dar u l-familja

Il-pajjiżi għandhom ikunu ċerti
li l-persuni b'diżabilità jkollhom
drittijiet indaqs biex jiżżewġu,
ikollhom familja u jkollhom
relazzjonijiet ma' ħaddieħor.

Il-pajjiżi għandhom ikunu ċetti li:

e Il-persuni b'diżabilità għandhom
drittijiet indaqs li jiżżewġu u jibdew
familja, jekk iż-żewġ persuni
tal-koppja jkunu jridu hekk.

: Il-persuni b'diżabilità għandhom
id-dritt li jagħżlu kemm ikollhom
tfal u meta jkollhom it-tfal. Huma
m'għandhomx jiġu sterilizzati
kontra x-xewqa tagħhom
biex ma jkollhomx tfal.

: Il-persuni b'diżabilità għandhom
id-dritt li jippjanaw il-familja
tagħhom u jkollhom l-informazzjoni
li tgħinhom jagħmlu dan.

e Il-pajjiżi għandhom jagħtu
għajnuna lill-persuni b'diżabilità
biex irabbu t-tfal tagħhom.

e It-tfal b'diżabilità għandhom id-dritt
li jibqgħu mal-familja tagħhom.
Il-pajjiżi għandhom jagħtu sapport
lit-tfal b'diżabilità
u l-familji tagħhom.

e Id-drittijiet tat-tfal jiġu
l-ewwel u qabel kollox

e Il-pajjiżi għandhom ikunu ċerti li
ħadd ma jifred it-tfal mill-ġenituri
tagħhom kontra qalbhom, ħlief
jekk il-liġi tgħid li dan ikun aħjar
għat-tfal. Ħadd m'għandu jifred
it-tfal mill-ġenituri tagħhom għaliex
il-ġenituri għandhom diżabilità.

L-edukazzjoni

Il-persuni b'diżabilità
għandhom dritt għall-edukazzjoni.

Il-pajjiżi għandhom ikunu ċerti

li l-persuni b'diżabilità għandhom
iċ-ċans li jmorru fl-istess skejjel bħal
kulħadd u li jibqgħu jitgħallmu anke
meta jikbru.

Jekk isir hekk:

: Il-persuni b'diżabilità jkunu jistgħu
jiżviluppaw il-ħiliet u l-abbiltajiet
tagħhom u jieħdu posthom fid-dinja.

: Il-persuni b'diżabilità ma jitħallewx
barra minn xi tip ta' edukazzjoni.

: Il-persuni b'diżabilità għandhom
imorru fl-iskejjel tal-istess post
fejn joqogħdu mingħajr ma
jħallsu, bħal kulħadd.

e Il-bżonnijiet tal-persuni
b'diżabilità għandhom jiġu
milħuqa, sa fejn hu possibbli.

: Il-persuni b'diżablità għandhom
ikollhom is-sapport li għandhom
bżonn biex jitgħallmu.

: Il-persuni b'diżabilità għandhom
id-dritt li jitgħallmu l-Braille jew
mezz ieħor ta' komunikazzjoni,
skond il-bżonn tagħhom.

e In-nies għandhom jitgħallmu
l-lingwa tas-sinjali għax din
hi l-lingwa tal-persuni deaf.

e Tfalli huma deaf u għomja
għandhom id-dritt li jitgħallmu
b'mod tajjeb u bis-sapport li
għandhom bżonn biex jitgħallmu.

e L-għalliema għandhom ikunu jafu
kif jgħallmu lit-tfal b'diżabilità.

e Meta jsiru adulti, il-persuni
b'diżabilità għandhom id-dritt
għas-sapport li jkollhom bżonn
biex ikomplu jitgħallmu.

2 5 Is-saħħa

Il-persuni b'diżabilità għandhom
id-dritt li jkunu b'saħħithom u

li jużaw is-servizzi tas-saħħa bħal
kulħadd. Dan jinkludi servizzi biex
tippjana familja.

Il-pajjiżi għandhom jagħmlu dawn l-affarijiet:

e Ikunu ċerti li l-persuni b'diżabilità
jistgħu jużaw is-servizzi tas-saħħa
bħal kulħadd.

e Ikunu ċerti l-persuni b'diżabilità
jkollhom is-servizzi tas-saħħa
li għandhom bżonn minħabba
d-diżabilità tagħhom.

e Ikunu ċerti li l-persuni b'diżabilità
jistgħu jużaw servizzi tas-saħħa
li qegħdin qrib fejn igħixu.

e Ikunu ċerti li t-tobba u
professjonisti mediċi oħra
jagħtu servizz tajjeb lill-persuni
b'diżabilità, kif jagħtu lil kulħadd.

e Ikunu ċerti li l-persuni b'diżabilità
ma jkollhomx diskriminazzjoni
għax ma jkollhomx ċans daqs
ħaddieħor biex jixtru insurance
tal-ħajja jew tas-saħħa.

e Ikunu ċerti li ħadd ma jgħid li
mhux se jagħti kura tas-saħħa lil
persuna għax għandha diżabilità.

26 Servizzi li jgħinuk biex tfieq u tkun aħjar

Il-pajjiżi għandhom ikunu ċetti li
l-persuni b'diżabilità jkollhom ħajja
indipendenti u b'saħħitha sa kemm
hu possibbli. Biex dan isir, huma
għandhom jagħtu sapport lill-
persuni b'diżabilità fis-saħħa,
ix-xogħol, l-edukazzjoni

u s-servizzi soċjali.

e Il-pajjiżi għandhom jaraw x'inhuma
l-bżonnijiet tal-persuni b'diżabilità
u dak li huma kapaċi jagħmlu minn
kmieni biex mill-bidu jkollhom
is-sapport li għandhom bżonn.

e Is-servizzi għandhom ikunu
qrib kemm jista' jkun ta' fejn
igħixu l-persuni b'diżabilità.

e L-istaff għandhom ikollhom
taħriġ dwar kif jaħdmu
mal-persuni b'diżabilità.

e Il-pajjiżi għandhom jaraw
li hemm l-apparat differenti
li jgħin lill-persuni b'diżabilità
jgħixu aħjar.

2 7 Ix-Xogħol

Il-persuni b'diżabilità għandhom
dritt li jaħdmu, bħal kulħadd.

Il-pajjiżi għandhom jaħdmu aktar biex il-persuni b'diżabilità jkollhom
xogħol. Biex jagħmlu dan, il-pajjiżi jridu:

e Jagħmlu liġijiet li bis-saħħa
tagħhom il-persuni b'diżabilità
jkunu trattati tajjeb fuq ix-xogħol
u bħalha persuni indaqs bħal
ħaddieħor.

e Ikunu ċerti li l-persuni b'diżabilità
jkollhom drittijiet indaqs fix-
xogħol li jagħmlu u anke fil-paga.

e Ikunu ċerti li l-persuni b'diżabilità
jkollhom dritt bħal ħaddieħor li
jkunu f'union, għaqda li taqbeż
għad-drittijiet tal-ħaddiema.

e Ikunu ċerti li l-persuni b'diżabilità
jkollhom taħriġ fuq il-post
tax-xogħol jew biex isibu xogħol.

e Jgħinu lill-persuni b'diżabilità
jfittxu xogħol, iżommu x-xogħol
li għandhom, jew isibu xogħol
aħjar milli għandhom.

e Jgħinu lill-persuni b'diżabilità
jibdew business għal rashom.

e Jagħtu xogħol lill-persuni
b'diżabilità mal-gvern jew
f'postijiet bħall-kunsilli lokali.

e Jgħinu lill-kumpaniji biex
jagħtu xogħol lill-persuni
b'diżabilità.

e Ikunu ċerti li l-persuni b'diżabilità
jkollhom postijiet tajbin għalihom
fejn jistgħu jaħdmu.

e Ikunu ċerti li l-persuni
b'diżabilità jkollhom
iċ-ċans jippruvaw ix-xogħol.

e Jgħinu lill-persuni
b'diżabilità jerġgħu
jibdew jaħdmu.

e Ikunu ċerti li ħadd ma jġiegħel
lill-persuni b'diżabilità jaħdmu
mingħajr paga.

2 8 Il-Kwalità tal-Ħajja

Il-persuni b'diżabilità għandhom
dritt daqs kulħadd li jkollhom
kwalità ta' ħajja tajba. Dan igħodd
ukoll għall-familji tagħhom. Kwalità
ta' ħajja tajba tfisser li jkollhom ikel,
ħwejjeġ, dar u ilma nadif.

Il-pajjiżi jridu jkunu ċerti li:

: Il-persuni b'diżabilità
għandhom is-servizzi u apparat
li għandhom bżonn u li dawn
ma jqumux ħafna flus.

: Il-persuni b'diżabilità jkollhom
l-għajnuna biex ikollhom kwalità
ta' ħajja tajba. Dan igħodd b'mod
speċjali għan-nisa, tfal, u anzjani
b'diżabilità.

: Il-persuni b'diżabilità li huma fqar
ikollhom għajnuna mingħand
il-gvern għall-ispejjeż li jagħmlu
minħabba d-diżabilità.

: Il-persuni b'diżabilità jkunu
jistgħu jużaw skemi tad-djar.

e Il-persuni b'diżabilità jkollhom
l-istess ċans li jieħdu l-pensjoni
ta' meta jispiċċaw mix-xogħol
daqs kulħadd.

Il-Ħajja Politika

Il-persuni b'diżabilità għandhom
id-dritt li jieħdu sehem fil-politika,
daqs kulħadd. Il-persuni b'diżabilità
għandhom dritt li jivvotaw.

Il-mod kif jivvutaw għandu
jkun faċli biex tifhmu.
Il-vot għandu jkun sigriet.

Il-persuni b'diżabilità għandhom
dritt għall-għajnuna biex jivvutaw
jekk ikollhom bżonnha.

Il-pajjiżi għandhom ikunu ċerti

li l-persuni b'diżablità jistgħu
jkunu parti minn għaqdiet mhux
tal-gvern u partiti politiċi.

Il-pajjiżi għandhom ikunu ċerti
li l-persuni b'diżabilità jistgħu

jkunu parti minn għaqdiet tal-
persuni b'diżabilità.

Il-persuni b'diżabilità għandhom
dritt joħorġu bħalha kandidati
għall-elezzjonjiet tal-Parlament u
tal-Kunsilli Lokali.

3 0 L-isport u d-divertiment

Il-persuni b'diżabilità għandhom dritt
li jieħdu sehem f'attivatijiet ta' sport
u ta' divertiment daqs kulħadd.

Il-pajjiżi għandhom jaħdmu biex ikunu ċetti li:

e Affarijiet bħal kotba jkunu
aċċessibbli għal kulħadd.

e It-television, films u teatri
jkunu aċċessibbli
għal kulħadd.

: Il-persuni b'diżabilità jkunu
jistgħu jmorru f'postijiet bħal
ma huma l-mużewijiet.

e Il-persuni b'diżabilità jkollhom
iċ-ċans li jagħmlu l-arti.

e Ir-regoli u l-liġijiet ma għandhomx
jagħmluha aktar diffiċli biex
persuni b'diżabilità jkollhom
aċċess għal affarijiet bħal kotba
u films.

e Il-kultura ta' min hu deaf
u kulturi oħra għandhom
jiġu rispettati.

: Il-persuni b'diżabilità
għandhom ikollhom sapport
biex jieħdu sehem f'attivitajiet
ta' sport li huma għal kulħadd.

s Persuni b'diżabilità huma
kapaċi li jieħdu sehem
fi sports ta' diżabilità
u attivitajiet oħra

e Postijiet fejn isir l-isport jew
attivitajiet oħra ta' divertiment
għandhom ikunu aċċessibbli
għal kulħadd.

e Anke t-tfal b'diżabilità
għandhom dritt indaqs
għall-isport u d-divertiment.

3 1 L-informazzjoni

Il-pajjiżi għandhom jiġbru
l-informazzjoni li għandhom bżonn
biex jaraw li dak li hemm miktub
f'dan il-ftehim ikun qed isir.

Informazzjoni personali għandha
tibqa' privata u sigrieta.

Il-pajjiżi għandhom ikunu ċerti
li l-informazzjoni li jiġbru tkun
aċċessibbli għal kulħadd, ukoll
għall-persuni b'diżabilità.

32 Il-pajjiżi jaħdmu flimkien

Il-pajjiżi għandhom jaħdmu flimkien biex ikunu ċerti
li dak li hemm miktub f'dan il-Ftehim isir.

Huma għandhom jagħmlu dawn l-affarijiet:

e Ikunu ċerti li meta jaħdmu
flimkien, il-persuni b'diżabilità
jagħtu s-sehem tagħhom ukoll.

e Ikunu ċerti li l-pajjiżi jgħaddu lil
xulxin informazzjoni, esperjenzi
u taħriġ biex kulħadd jaħdem
bl-aħjar mod.

e Ikunu ċerti li l-pajjiżi jaħdmu
flimkien fuq riċerka u dak li
jsiru jafu minn din ir-riċerka
jgħadduha lill-pajjiżi kollha.

Ħidma biex dak li hemm
f'dan il-Ftehim isir

Il-pajjiżi għandhom jagħmlu dawn l-affarijiet:

e Ikun hemm post wieħed
li xogħolu jkun li jara li dak
li hemm f'dan il-Ftehim qed isir.

e Jieħdu nota ta' dak li qed isir
biex ikunu jafu kemm fil-fatt
dak li hemm f'dan il-Ftehim
qed isir.

: Il-persuni b'diżabilità għandhom
jagħtu sehem sħiħ biex jaraw
li dak li hemm fil-Ftehim qed isir.

3 4 Kumitat dwar id-drittijiet
tal-persuni b'diżabilità

Il-pajjiżi membri tan-Nazzjonijiet
Uniti se jagħżlu Kumitat Speċjali
biex jara li l-pajjiżi kollha li daħlu
f'dan il-Ftehim qed jaħdmu biex dak
li hemm fih isir. Dan il-Kumitat ikun
parti min-Nazzjonijiet Uniti.

Rapporti mill-pajjiżi
li daħlu f'dan il-Ftehim

Kull pajjiż irid jikteb rapport dwar
ix-xogħol li qed jagħmel biex dak

li hemm f'dan il-Ftehim isir. Huma
jridu jagħtu dan ir-rapport lill-Kumitat
Speċjali sa sentejn wara li jkunu
daħlu f'dan il-Ftehim.

s Wara dawn is-sentejn, kull pajjiż
irid jibgħat rapport kull 4 snin.
Il-pajjiżi jridu wkoll jibagħtu
rapporti oħra li l-Kumitat jitlobhom
jagħmlu.

e Il-Kumitat jiddeċiedi
l-informazzjoni li
għandhom jagħtu l-pajjiżi
fir-rapporti tagħhom.

e Ir-rapporti jistgħu jkunu
wkoll dwar il-problemi
li jiltaqgħu magħhom
il-persuni b'diżabilità.

36 X'isir mir-rapporti

Il-Kumitat Speċjali jara r-rapporti

u jitkellem mal-pajjiżi biex jagħtihom
ideat u pariri dwar dak li għandhom
jagħmlu. Il-pajjiżi jistgħu jsaqsu
lill-Kumitat għal aktar informazzjoni.

e Jekk rapport minn pajjiż ikun tard,
il-Kumitat jista' jwissi lil dak il-pajjiż
li fi żmien 3 xhur se jiġi u jara
x'qed jiġri f'dak il-pajjiż.

e Il-pajjiżi kollha jkunu jistgħu jaraw
ir-rapporti tal-pajjiżi l-oħra.

e Kull pajjiż irid ikun ċert
li l-pubbliku jista' jara r-rapport
tiegħu u l-kummenti tal-Kumitat.

e Il-Kumitat jibgħat ir-rapport lil
dipartimenti u għaqdiet differenti
jekk ikollu bżonn parir jew għajnuna.

Il-Kumitat Speċjali
u l-pajjiżi jaħdmu flimkien

Kull pajjiż irid jaħdem flimkien
mal-Kumitat u jgħin lill-membri
tal-Kumitat meta jkollhom
bżonn informazzjoni.

Il-Kumitat ser jaħseb dwar kif
għandu jaħdem mal-pajjiżi biex
jara li dan jaħdem kif suppost

Kif il-Kumitat Speċjali
se jaħdem ma' għaqdiet oħra

Hu importanti li l-pajjiżi kollha u
l-għaqdiet jaħdmu flimkien biex
ix-xogħol li hemm fil-Ftehim isir.

e Il-Kumitat jistieden
dipartimenti u għaqdiet
differenti biex jagħtu pariri
u informazzjoni dwar
ix-xogħol tagħhom.

e Il-Kumitat jista' jsaqsi għaqdiet
tad-drittijiet tal-bniedem biex jiktbu
rapporti dwar ix-xogħol tagħhom li
għandu x'jaqsam ma' dan il-Ftehim.

3 9 Ir-rapport tal-Kumitat Speċjali

Il-Kumitat se jikteb rapport kull
sentejn u jagħtih lill-Assemblea
Ġenerali tan-Nazzjonijiet Uniti u lill-
Kunsill Ekonomiku u Soċjali. Dan
ir-rapport ikun fih ideat minn pajjiżi
differenti dwar dak li għandu jsir.

Laqgħat għall-pajjiżi
li daħlu f'dan il-Ftehim

Il-pajjiżi li daħlu f'dan il-Ftehim se
jiltaqgħu sikwit biex jaħsbu dwar
ix-xogħol li jrid isir minħabba l-Ftehim.

L-ewwel laqgħa trid issir mhux
aktar tard minn 6 xhur minn meta
jibda l-Kumitat. Is-Segretarju
Ġenerali tan-Nazzjonijiet Uniti
jirranġa l-laqgħat ta' wara.

Fejn jinżammu r-rapporti
u l-informazzjoni

Is-Segretarju Ġenerali
tan-Nazzjonjiet Uniti jżomm
ir-rapporti u l-informazzjoni kollha
li għandhom x'jaqsmu

ma' dan il-Ftehim.

Kif jiġi ffirmat dan il-Ftehim

Mit-30 ta' Marzu 2007

'il quddiem, il-pajjiżi bdew jiffirmaw
il-Ftehim fl-uffiċini tan-Nazzjonijiet
Uniti fi New Vork.

43 Kunsens u approvazzjoni

Il-pajjiżi li jiffirmaw il-Ftehim iridu
jaraw meta se jidħlu f'dan il-ftehim.

Il-pajjiżi li għadhom ma ffirmawx
jistgħu jiddeċiedu li jagħmlu dan.

44 Gruppi ta' pajjiżi

Hemm pajjiżi li ffirmaw il-Ftehim
bħalha grupp wieħed, bħall-pajjiżi
tal-Unjoni Ewropea.

Dawn l-gruppi wkoll jistgħu jidħlu
f'dan il-ftehim. Huma jkunu jistgħu
jitkellmu bħalha grupp wieħed meta
l-pajjiżi jiltaqgħu biex jitkellmu dwar
dan il-ftehim.

45 Meta jibda jaħdem il-Ftehim2

Dan il-Ftehim jibda jaħdem
30 ġurnata wara li jkun hemm
20 pajjiż li daħlu fih.

4 6 Il-pajjizi kif iżommu mal-Ftehim

Il-pajjiżi jistgħu jgħidu li mhux
se jiffirmaw parti mill-Ftehim,
ħlief għal dawk il-partijiet li
huma importanti ħafna.

47 Tibdil lil dan il-Ftehim

Kull pajjiż jista' jitlob li jkun
hemm tibdiliet fil-Ftehim.

Huma jridu jiktbu lis-Segretarju
Ġenerali tan-Nazzjonijiet Uniti li
mbagħad jgħid lill-pajjiżi l-oħra.

Il-pajjiżi mbagħad jiddeċiedu jekk
ikun hemm bżonn li jagħmlu laqgħa
biex jitkellmu dwar l-idea u jiftehmu
jekk għandhomx isiru t-tibdiliet.

4 8 Jekk pajjiż ikun irid
joħroġ mill-Ftehim

Pajjiż jista' jikteb lis-Segretarju
Ġenerali tan-Nazzzzjonijiet Uniti
biex joħroġ mill-Ftehim. Dak il-
pajjiż ma jibqax parti mill-Ftehim
sena wara li s-Segretarju Ġenerali
jkun irċieva l-ittra.

49 Informazzjoni aċċessibbli

Dan il-Ftehim għandu jsir
f'verżjonijiet differenti biex

ikun aċċessibbli għall-persuni
b'diżabilità. Dan jinkludi l-verżjoni
faċli biex taqra, bħal ma hi din.

5 0 Dan il-Ftehim f'lingwi differenti

Dan il-Ftehim se jkun ippublikat biċ-
Ċiniż, Franciż, Għarbi, Ingliż, Russu
u Spanjol. Il-Ftehim jgħodd indaqs
f'dawn il-lingwi.

sn lu l l-iifel:
dwar id-Drittijiet tal-Persuni b'Diżabilità

Introduzzjoni

Dan il-ktieb hu l-verżjoni faċli biex
taqra tal-Ftehim l-ieħor. L-isem

sħiħ tal-Ftehim hu Protocol Mhux
Obbligatorju għall-Konvenzjoni dwar
id-Drittijiet tal-Persuni b'Diżabilità.

Dan il-ktieb jgħinek tifhem

dak li hemm miktub f'dan il-Ftehim
ieħor. Dan il-ktieb ma jgħoddx
minflok il-Ftehim. Biex tkun taf eżatt
x'hemm miktub fil-Ftehim, trid tara
d-dokument sħiħ. Tkun tista' tara
wkoll liema pajjiżi ffirmaw il-Ftehim.

Id-dokument sħiħ tista' ġġibu
mill-websajt tan-Nazzjonijiet Uniti
li jisimha enable:
WWW.Uun.org/disabilities/

Tista' taqrah bil-Malti mill-websajt
tal-KNPD: www.knpd.org

Pajjiżi li ffirmaw il-Ftehim bejn
il-Pajjiżi dwar id-Drittijiet tal-Persuni
b'Diżabilità jistgħu jiffirmaw

dan il-Ftehim leħor ukoll.

Dan ikun ifisser li l-Kumitat Speċjali
jkun jista' jara jekk hux qed jittrattaw
il-persuni b'diżabilità ħażin.

Dawn il-pajjiżi qablu li jagħmlu dawn l-affarijiet:

1. Persuni b'diżabilità - jew gruppi
ta' persuni b'dizablità - jistgħu
jagħmlu ilment quddiem il-
Kumitat Speċjali jekk huma
jħossu li d-drittijiet tagħhom
mhumiex imħarsa kif hemm
miktub fil-Ftehim bejn il-Pajjiżi.

Il-Kumitat Speċjali jismu l-Kumitat
tad-Drittijiet tal-Persuni b'Diżabilità.
Ix-xogħol ta' dan il-Kumitat hu li jara
x'ġara meta jkun hemm ilment.

Il-Kumitat ma jistax jisma'
ilmenti f'pajjiżi li ma ffirmawx
dan il-Ftehim leħor.

2. Kull min jagħmel ilment irid jagħti
ismu jew isem il-grupp tiegħu.

Il-Kumitat ma jistax jisma' ilmenti
li jnorru kontra dak li hemm miktub
fil-Ftehim bejn il-Pajjiżi.

Il-Kumitat ma jistax jisma' ilmenti
li jkun diġà sema' qabel.

Il-Kumitat lanqas jista' jisma'
ilmenti li qed jarahom xi Kumitat
ta' xi ftehim ieħor.

Meta persuna b'diżabilità
jkollha ilment, tista' tmur għand
il-Kumitat Speċjali:
— jekk ma ssolvix il-problema
bis-sistema li hemm f'pajjiżha;
- jekk din is-sistema ddum
ħafna biex tgħinha;
- jekk ikun ċar li s-sistema
ta' pajjiżha mhix se taħdem.

Il-Kumitat ma jistax jisma' ilmenti
fejn hu faċli tinduna li ma hemm
xejn fuq x'hiex tista' tagħmel
ilment, jew jekk ma jkollux
biżżejjed informazzjoni.

Il-Kumitat normalment ma
jismax ilmenti dwar affarijiet
li ġraw qabel ma l-pajjiż ikun
daħal f'dan il-Ftehim leħor.

3. Meta jsir ilment, il-Kumitat ikellem
b'mod privat lill-gvern tal-pajjiż
minn fejn ikun ġej l-ilment.

Il-gvern ta' dak il-pajjiż imbagħad
ikollu 6 xhur ċans biex jara l-każ
u jgħid lill-Kumitat x'jaħseb dwar
l-ilment u x'qed jagħmel dwaru.

4. Jekk il-każ ikun serju w urġenti,
il-Kumitat jista' jsaqsi lill-gvern
tal-pajjiż biex jagħmel xi ħaġa
mill-ewwel biex igħin lill-persuna
b'diżabilità.

Imma dan ma jfissirx li l-Kumitat
meta jara l-każ fid-dettal dejjem
se jaqbel mal-persuni b'diżabilità
li jkunu għamlu l-ilment.

5. Il-membri tal-Kumitat jitkellmu
dwar l-ilmenti b'mod privat. Wara
huma jgħidu x'jaħsbu dwar il-każ
lill-gvern tal-pajjiż u lill-persuna li
tkun għamlet l-ilment.

6. Il-Kumitat jista' jara wkoll każijiet
fejn persuni b'diżabilità ġew
abbużati jew trattati b'mod ħażin
ħafna. Hu jista' jagħmel dan
anke jekk ħadd ma jkun għamel
ilment, jekk ikun hemm biżżejjed
informazzjoni dwar x'ikun ġara.

Il-Kumitat isaqsi lill-gvern tal-pajjiż
fejn ikun ġara l-każ biex jaħdem
miegħu u biex jgħid hu x'jaħseb.

Il-Kumitat imbagħad jieħu deċiżjoni
skond l-informazzjoni li jkollu u
skond dak li jkun qal il-gvern tal-

pajjiż.

Il-Kumitat jista' jsaqsi lil xi membri
tiegħu biex isiru jafu iżjed dwar dak
li ġara. Dawn il-membri mbagħad
jibagħtu rapport lill-Kumitat dwar
dak li ġara. Din igħidulha inkjesta.

Il-membri tal-Kumitat li jkunu qed
jagħmlu din l-inkjesta jistgħu jżuru
l-pajjiż fejn ikun sar l-ilment. Imma
dan jistgħu jagħmluh biss jekk il-
gvern tal-pajjiż jaqbel li jagħmlu dan.

Il-Kumitat imbagħad jara r-rapport
ta' l-inkjesta li jkunu kitbu l-membri,
igħid lill-gvern tal-pajjiż x'hemm fir-
rapport, u jaħseb dwar dak li għandu
jsir biex is-sitwazzjoni tkun aħjar.

Il-gvern tal-pajjiż imbagħad ikollu 6
xhur biex igħid x'jaħseb dwar ir-
rapport.

Dan ix-xogħol ta' l-inkjesta għandu
jsir kollu b'mod privat. Il-Kumitat
għandu jipprova jara li l-gvern tal-
pajjiż jaħdem miegħu fix-xogħol
kollu tiegħu.

7. Il-pajjiżi jridu jiktbu rapport sikwit
dwar dak li qed jagħmlu biex
ikunu ċerti li l-persuni b'diżabilita'
għandhom l-istess drittijiet bħal
ħaddieħor.

Meta ssir inkjesta, il-Kumitat jista'
jsaqsi lill-pajjiżi biex jiktbu iżjed
dwar ix-xogħol li għamlu wara din
l-inkjesta fir-rapport tagħhom.

Meta ssir inkjesta, il-pajjiż dejjem
ikollu 6 xhur ċans jaħseb dwar dak
li se jagħmel. Wara dawn is-6 xhur,
il-Kumitat jista' jitlob lill-pajjiż jikteb
rapport dwar x'se jagħmel biex l-
aftarijiet ikunu aħjar.

8.Meta pajjiż jiffirma dan il-Ftehim
leħor, hu jkun jista' jgħid li ma
jaqbilx li l-Kumitat jagħmel inkjesta
jew li jara sitwazzjonijiet serji fil-
pajjiż tiegħu.

9. Is-Segretarju Ġenerali tan-
Nazzjonijiet Uniti jżomm l-
informazzjoni u r-rapporti li
għandhom x'jaqsmu ma' dan
il-Ftehim leħor.

10. Il-pajjiżi ilhom jistgħu
jiffirmaw dan il-Ftehim
leħor mit-30 ta' Marzu 2007.

11.Il-pajjiżi jistgħu jiffirmaw dan
il-Ftehim leħor jekk huma jkunu
ffirmaw il-Ftehim bejn il-Pajjiżi
dwar id-Drittijiet tal-Persuni
b'Diżabilità.

12.Xi pajjiżi huma maqgħuda
flimkien, bħall-pajjiżi tal-Unjoni
Ewropea.

Dawn il-gruppi ta' pajjiżi wkoll
jistgħu jiffirmaw il-Ftehim leħor.
Dawn il-gruppi jistgħu wkoll jitkellmu
meta l-pajjiżi jiltaqgħu biex jitkellmu
dwar il-Ftehim.

13. Dan il-Ftehim leħor jibda jaħdem
30 ġurnata wara li jkun hemm
10 pajjiż li daħlu fih, sakemm
il-Ftehim bejn il-Pajjiżi jkun diġà
beda jaħdem.

14. Il-pajjiżi jistgħu jgħidu li mhux se
jiffirmaw parti mill-Ftehim leħor,
ħlief għal dawk il-partijiet li huma
importanti ħafna.

15. Kull pajjiż jista' jitlob li jkun hemm
tibdiliet fil-Ftehim leħor. Huma
jridu jiktbu lis-Segretarju Ġenerali li
mbagħad igħid lill-pajjiżi l-oħra.

Il-pajjiżi mbagħad jiddeċiedu jekk ikunx hemm bżonn
li jagħmlu laqgħa biex jitkellmu dwar l-idea
u jiftehmu jekk għandhomx isiru t-tibdiliet.

16. Kull pajjiż jista' joħroġ minn dan
il-Ftehim leħor. Hu jagħmel dan
billi jikteb lis-Segretarju Ġenerali.
Dak il-pajjiż ma jibqax parti mill-
Ftehim sena wara li s-Segretarju
Ġenerali jkun irċieva l-ittra.

17. Dan il-Ftehim għandu jsir
f'verżjonijiet differenti biex
ikun aċċessibbli għall-persuni
b'diżabilità. Dan jinkludi l-verżjoni
faċli biex taqra, bħal ma hi din.

18. Dan il-Ftehim se jkun ippublikat
biċ-Ċiniż, Franciż, Għarbi, Ingliż,
Russu u Spanjol. Il-Ftehim
jgħodd indaqs f'dawn il-lingwi.

X'fih dan il-ktieb

Nirringrazzjaw

Dan il-ktieb jgħinek tifhem dak li hemm miktub
fil-ftehim. Dan il-ktieb ma jgħoddx minflok il-ftehim.
Biex tkun taf eżatt x'hemm miktub fil-ftehim,
iiglof Eis-Kogelel (n -n

Tista' taqrah bil-Malti mill-websajt tal-KNPD:
www.knpd.org

Parti mill-flus għal dan il-ktieb
ġew mill-Unjoni Ewropea.

Dak li hemm miktub f'dan il-ktieb mhux bil-fors hu l-istess bħal dak li taħseb il-Kummissjoni Ewropea.
Il-Kummissjoni Ewropea u dawk li jaħdmu magħha mhumiex responsabbli għall-mod kif
in-nies jużaw l-informazzjoni li hemm f'dan il-ktieb.

