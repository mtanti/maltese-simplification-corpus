VERŻJONI FAĊLI BIEX TAQRA
RIĊERKA
DWAR PERSUNI
B'DIŻABILITÀ

U X-XOGĦOL

F'MALTA
A

Dan il-fuljett jgħinek tifhem b'mod
iżjed faċli u fil-qosor dak li hemm
miktub fir-rapport. Biex tkun taf eżatt
x'hemm miktub fir-rapport sħiħ, tista'
taqrah bil-Malti jew bl-Ingliż minn fuq
il-websajt tas-CRPD
www.crpd.org.mt/publications

INTRODUZZJONI

F'Malta, saru ħafna liġijiet u
għajnuniet oħra biex ikun hemm
aktar persuni b'diżabilità li jaħdmu.

In-numru ta' persuni b'diżabilità li
jaħdmu perċ xorta jibqa' inqas minn
persuni oħra li jaħdmu f'Malta.

Persuni b'diżabilità li qed jippruvaw
jaħdmu jew isibu xogħol u anke min
iħaddem qegħdin isibu xi diffikultajiet
jew problemi.

Il-Kummissjoni għad-Drittijiet ta'
Persuni b'Diżabilità (CRPD) talbet
biex issir din ir-riċerka biex inkunu
nafu iktar dwar kif inhi s-sitwazzjoni
ta' persuni b'diżabilità u x-xogħol
bħalissa.

Din ir-riċerka tal-Kummissjoni hi
parti mill-Proġett tal-Ministeru għas-
Solidarjetà u Ġustizzja Soċjali, il-
Familja u d-Drittijiet tat-Tfal (MSFC).

Parti minn dan il-proġett hu mħallas
mill-Unjoni Ewropea. Il-Proġett

jismu ESF 2.63 — Għarfien, Taħriġ,
Komunikazzjoni u Miżuri ta' Sapport
għal Gruppi Vulnerabbli. Ir-riċerka
saret minn kumpanija li jisimha
Ernst and Voung u l-esperta dwar
id-diżabilità jisimha Dr Anne-Marie
Callus bl-assistenza ta' Ms Arianne
Attard.

KIF SARET DIN IR-RIĊERKA

Riċerka ssir biex insiru nafu iktar fuq
xi ħaġa, u għalhekk nitkellmu ma'
nies differenti biex insiru nafu aktar.

Għal din ir-riċerka, iltqajna ma'
persuni b'diżabilità, iltqajna ma' min
iħaddem, u saru laqgħat ma' gruppi
ta' min iħaddem.

AFFARIJIET IMPORTANTI OĦRA

Pajjiżi differenti għamlu ħafna
riċerki biex jaraw x'inhuma l-affarjiet
li jgħinu jew itellfu lil persuni
b'diżabilità biex isibu u jżommu
x-xogħol tagħhom.

Meta nħarsu lejn pajjiżi oħrajn fl-
Ewropa, f'Malta hemm ftit persuni
li qegħdin ifittxu xogħol. Xorta perċ
hemm numru baxx ta' persuni
b'diżabilità li jaħdmu f'Malta.

Fis-sena 2015, il-Gvern kompla
jaħdem fuq liġi li saret snin ilu,

biex ikun hemm numru ta' persuni
b'diżabilità li jaħdmu f'kumpaniji li
għandhom aktar minn 20 persuna li
taħdem magħhom.

Permezz tal-Lino Spiteri Foundation,
persuni b'diżabilità qegħdin
jingħataw pariri u għajnuna biex isibu
xogħol.

X'SIRNA NAFU MINN DIN IR-RIĊERKA

Għal din ir-riċerka, iltqajna u tkellimna
ma' 336 persuni b'diżabilità.

Ħafna minn dawn

il-persuni b'diżabilità (206
persuna) għandhom xogħol, u kien
hemm ukoll 130 persuna oħra li
m'għandhomx xogħol.

Il-persuni b'diżabilità li ħadu sehem
f'din ir-riċerka għandhom diżabilitajiet
differenti.

Sirna nafu wkoll minn dawk li ħadu
sehem fir-riċerka, li hemm iktar nies
b'diffikultajiet ta' saħħa mentali fil-
kategorija ta' persuni b'diżabilità li
ma jaħdmux, milli f'dawk li jaħdmu.

Il-persuni b'diżabilità li ħadu sehem
f'din ir-riċerka komplew jistudjaw
sas-sekondarja, u kien hemm ukoll
min kompla jistudja wara li spiċċa
l-iskola sekondarja.

Ħafna minn dawk il-persuni
b'diżabilità li ħadu sehem f'din
ir-riċerka u li ma jaħdmux, ma
komplewx jistudjaw wara li spiċċaw
l-iskola sekondarja.

DAWN HUMA L-AFFARIJIET IMPORTANTI LI
SIRNA NAFU META LTQAJNA MA' PERSUNI
B'DIŻABILITÀ:

Ħafna minn dawk li ħadu sehem f'din
ir-riċerka qalu li huma kuntenti bix-
xogħol tagħhom.

Kien hemm ukoll li qalu li huma
kuntenti ħafna bix-xogħol tagħhom.

Sirna nafu wkoll li ħafna mill-persuni
b'diżabilità li ħadu sehem f'din ir-
riċerka, jaħdmu f'xogħlijiet li jitħallsu
l-inqas.

Ħafna mill-persuni b'diżabilità
jaħdmu full-time, imma hemm ukoll
ħafna li jaħdmu part-time, jew sigħat
imnaqqsa. Ftit minnhom huma wkoll
membri ta' Union.

Ħafna mill-persuni b'diżabilità li ħadu
sehem f'din ir-riċerka qalu li qatt

ma ħadu sehem fi skemi ta' taħriġ
biex titgħallem iktar u tkun tista' ssib
xogħol.

Kien hemm xi wħud oħrajn pero li
ħadu sehem fi skemi ta' taħriġ, fejn
persuni jitgħallmu iktar dwar ix-
xogħol li jridu jagħmlu.

Mir-riċerka, sirna nafu li wħud mill-
persuni li jieħdu sehem fi skemi ta'
taħriġ jiġu offruti xogħol wara.

Hemm numru sew ta' persuni oħra
perċ li ma jiġux offruti xogħol wara li
jispiċċaw mit-taħriġ.

Dawn l-affarijiet għenu lil persuni
b'diżabilità li ħadu sehem f'din ir-
riċerka sabiex isibu xogħol:

v

Job coaching, jew persuna li
tgħin lil persuna b'diżabilità biex
issib u żżomm ix-xogħol, huwa
l-iktar li jgħin biex persuni jsibu
u jżommu x-xogħol.

It-tagħlim għall-ħaddiema
l-oħrajn huwa wkoll ta'
għajnuna biex persuni
b'diżabilità jsibu u jżommu
x-xogħol.

Il-Jobsplus u Lino Spiteri
Foundation kienu ta' għajnuna
biex isibu xogħol. Din qaluha
persuni b'diżabilità li jaħdmu

u anke persuni b'diżabilità li
ma jaħdmux.

Il-familjari tal-persuni b'diżabilità
wkoll huma ta' għajnuna għal
dawk li jaħdmu jew li kienu
jaħdmu.

Ħafna mill-persuni b'diżabilità li ħadu
sehem f'din ir-riċerka qalu wkoll li
jmorru tajjeb mal-persuni li jaħdmu
magħhom u ma' min iħaddem.

Min-naħa l-oħra, persuni b'diżabilità
li ħadu sehem f'din ir-riċerka qalu li xi
problemi li jsibu fuq ix-xogħol huma:

Jekk ma jsuqux

Li ma jkunux jafu d-drittijiet ta'
persuni b'diżabilità
Id-distanza ta' bejn il-post tax-
xogħol u d-dar.

Ħafna persuni b'diżabilità qalu li
kellhom bżonn għajnuna mingħand
persuni jew postijiet apposta
minħabba xi problemi li kellhom fuq
il-post tax-xogħol, u li għandhom
x'jaqsmu mad-diżabilità.

Ħafna mill-persuni b'diżabilità li ħadu
sehem ukoll qalu li x-xogħol tagħhom
huwa importanti għalihom u huma
kuntenti.

KIEN HEMM PERSUNI LI ĦADU SEHEM
F'DIN IR-RIĊERKA LI KIENU JAĦDMU U ISSA
M'GĦADHOMX:

Ħafna minnhom ma baqgħux
jaħdmu minħabba mard u
saħħithom.

Kien hemm ukoll min ma kienx
kuntent fuq il-post tax-xogħol.

Oħrajn kienu qegħdin jaħdmu
b'kuntratt għal ftit żmien biss.

Ħafna minnhom baqgħu ma
jaħdmux għax ma sabux xogħol
ieħor li hu tajjeb għalihom u li
jistgħu jagħmluh.

Kien hemm uħud li kellhom
xi problemi ma' ħaddiema oħra
minħabba d-diżabilità.

Oħrajn qalu li kienu mdejqin
fix-xogħlijiet jew esperjenzi ta'
xogħol li kellhom.

META PERSUNI B'DIŻABILITÀ' JIĠU AĊĊETTATI
GĦAL XOGĦOL JEW ESPERJENZA TAX-
XOGĦOL, HUMA JARAW JEKK JAQBLILHOMX
JEW LE U JSIRU JAFU IKTAR DWAR:

Il-mod ta' kif trid taħdem

Kemm hemm bogħod għax-
xogħol jew taħriġ

X'għandek bżonn biex tagħmel
ix-xogħol

Jekk tkunx tista' taħdem mid-dar

Jekk hux xogħol li jogħġbok.

KIEN HEMM PERSUNI B'DIŻABILITÀ LI ĦADU
SEHEM F'DIN IR-RIĊERKA LI MA JAĦDMUX U
MHUX QEGĦDIN IFITTXU XOGĦOL LANQAS:

e Ħafna minnhom qalu li huma
kuntenti bl-affarijiet li jagħmlu ta'
kuljum, bħal joħorġu, imorru jixtru,

e Oħrajn qalu li jgħejjew malajr
minħabba d-diżabilità tagħhom
jew li għandhom mard serju.

Kien hemm min qal li għandu
bżonn xogħol li jkun addattat
għalih u ma sabu lil ħadd li jista'
jħaddimhom b'dan il-mod.

Kien hemm min qal li t-trasport
għax-xogħol hija problema.

Uħud qalu li ma setgħux isibu
xogħol b'paga tajba.

Hemm min ukoll ma kellux
għajnuna biżżejjed biex jipprepara
u jmur għax-xogħol.

Oħrajn qalu li għamlu ħafna
intervisti għax-xogħol imma qatt
ma ġew magħżula.

Kien hemm uħud li qalu li għamlu
sena jfittxu xogħol imma qatt ma
ġew mitluba jmorru għall-intervista.

Uħud qalu wkoll li l-ġenituri
tagħhom ma jriduhomx isibu
xogħol.

Il-problemi ta' saħħa huma l-iktar
raġuni għaliex persuni b'diżabilità li
kellhom xogħol qabel, issa ma jridux
jaħdmu jew ifittxu xogħol.

DAWN HUMA L-AFFARIJIET IMPORTANTI LI
SIRNA NAFU META LTQAJNA MA' GRUPPI
TA' NIES LI JĦADDMU PERSUNI MAGĦHOM:

F'din ir-riċerka, iltqajna u tkellimna
wkoll ma' 52 persuna li jħaddmu
persuni fil-kumpanija tagħhom.

Għamilna wkoll 3 laqgħat ma'

28 persuna li jħaddmu persuni
fil-kumpanija tagħhom f'Malta u
Għawdex. Ħafna minn dawn il-
kumpaniji huma ta' daqs medju jew
kumpaniji kbar.

Iżjed min-nofs tal-persuni li jħaddmu
persuni mal-kumpanija tagħhom qalu
li ġieli ma offrewx xogħol lil persuni
b'diżabilità.

Dan għaliex jew ma jarawhomx li
jkunu tajbin għax-xogħol, jew ma
jkollhomx dak li jkun hemm bżonn

biex jagħmlu x-xogħol, jew ikunu
sabu lil xi ħadd ieħor li jkun aħjar
biex jagħmel ix-xogħol.

Ħafna minn dawk li ħadu sehem
qalu li jħaddmu persuni b'diżabilità
mal-kumpanija tagħhom b'mod full-
time, u hemm xi ftit oħrajn li jaħdmu
b'inqas sigħat.

Ħafna minnhom iħaddmu persuni
b'diżabilità fiżika u hemm oħrajn
li jħaddmu magħhom persuni
b'diżabilità intellettwali.

Il-persuni b'diżabilità jaħdmu l-iktar
f'postijiet bħal uffiċċji, fejn jgħinu f'li
jkun hemm bżonn.

Uħud mill-persuni b'diżabilità
għandhom persuni li jiġu minnhom fl-
istess kumpanija. Ħafna minn dawk li
jħaddmu perċ ma jħaddmux persuni
b'diżabilità li jiġu minnhom.

Sirna nafu wkoll li wħud mill-
ħaddiema kellhom diżabilità wara li
bdew jaħdmu mal-kumpanija,

u kważi kollha baqgħu jaħdmu mal-
kumpanija anke bid-diżabilità.

Persuni li jħaddmu persuni
b'diżabilità mal-kumpanija tagħhom
qalu li ħafna minnhom baqgħu bl-
istess xogħol li kellhom. Kien hemm
xi oħrajn perċ li mxew 'il quddiem
fix-xogħol tagħhom.

Dan jidher li kien iktar faċli għal
persuni li għandhom diżabilità fiżika
milli dawk li għandhom diżabilità
intellettwali.

Ħafna mill-persuni li jħaddmu persuni
b'diżabilità mal-kumpanija tagħhom
qalu li joffru taħriġ fuq ix-xogħol

għal persuni b'diżabilità li jaħdmu
magħhom.

Persuni li jħaddmu persuni
b'diżabilità qalu li l-postijiet tax-
xogħol huma aċċessibbli u li
jipprovdu sapport għal persuni
b'diżabilità. Uħud minnhom jitħallew
jaħdmu mid-dar jew b'sigħat tax-
xogħol differenti.

Ħafna wkoll qalu li huma qegħdin
iħaddmu numru ta' persuni
b'diżabilità mal-kumpanija tagħhom
skont kif tgħid il-liġi. Kien hemm
oħrajn li qalu li hemm xi wħud mill-
ħaddiema li mhux reġistrati mal-
Jobsplus bħala persuni b'diżabilità.

PERSUNI LI JĦADDMU PERSUNI FIL-
KUMPANIJA TAGĦHOM QALU LI:

Persuni b'diżabilità ma tantx ikunu
jridu jgħidu fuq id-diżabilità
tagħhom, u dan jista' jwaqqafhom
milli jsibu xogħol.

In-nuqqas ta' esperjenza relatata
max-xogħol ukoll ittellef lil persuni
b'diżabilità milli jsibu xogħol.

Oħrajn ukoll qalu li ma tantx
jimpjegaw persuni b'diżabilità
magħhom għax jaħsbu li jkollhom
ibiddlu xi affarijiet li ilhom isiru
b'ċertu mod fuq il-post tax-xogħol.

Ħafna qalu li mhux tingħata
għajnuna biżżejjed għal meta

jkun hemm xi problemi dwar
persuni b'diżabilità fuq il-post
tax-xogħol, u li ma hemmx
biżżejjed informazzjoni u
għajnuna biex huma jkunu
jistgħu jħaddmu magħhom
persuni b'diżabilità.

e Kien hemm min qal li sabu
tajba l-għajnuna mil-Lino Spiteri
Foundation u anke l-għajnuna
finanzjarja li tingħata lil- min
iħaddem, u li din l-għajnuna
għandha tkompli.

DAWN HUMA L-AFFARIJIET IMPORTANTI LI
ĦARĠU MIL-LAQGĦAT FI GRUPPI TA' NIES LI
JĦADDMU:

Persuni b'diżabilità li ma jkunux iridu
jgħidu li għandhom diżabilità jew
mhux reġistrati mal-Jobsplus bħala
persuni b'diżabilità, joħolqu problema
għal min iħaddem minħabba
n-numru ta' persuni b'diżabilità

li jridu jħaddmu magħhom bil-liġi.

L-aċċessibilità fiżika l-iktar li
ssemmiet, speċjalment meta
l-kumpanija tkun qiegħda tikri l-post
mingħand ħaddieħor u għalhekk
tkun iktar diffiċli biex jagħmlu l-post
aċċessibbli.

Ikun tajjeb ukoll li t-tip ta' dawl li jkun
hemm fuq il-post tax-xogħol ikun
tajjeb għal kulħadd, inkluż persuni
b'awtiżmu jew diżabilitajiet oħra.

Affarijiet oħra importanti huma li
jkun hemm persuna oħra li tgħin

lil persuna b'diżabilità fuq il-post
tax-xogħol u li tista' tkellem, li
l-kundizzjonijiet tax-xogħol ikunu
tajbin għal persuna b'diżabilità, u li
jkunu jafu iktar dwar il-bżonnijiet tal-
persuna b'diżabilità.

Semmew ukoll li ġieli persuni
b'diżabilità jaħdmu aktar bil-mod

u li jkun hemm bżonn aktar taħriġ
jew persuna apposta li tgħinhom u
turihom.

Uħud minn dawk li jħaddmu qalu li
lesti li jimpjegaw persuni b'diżabilità
mal-kumpanija tagħhom jekk dawk
ikunu jistgħu jagħmlu x-xogħol.

Xi uħud ukoll semmew il-problema
ta' meta l-ġenituri jipproteġu ż-żejjed
lil uliedhom, u li hu importanti li
l-persuna b'diżabilità, u l-ħaddiema
l-oħra jkunu jmorru tajjeb flimkien.

Importanti ħafna wkoll li jkun hemm
iktar taħrig u iktar informazzjoni dwar
diżabilità, bħat-taħriġ provdut mir-
Richmond Foundation. Ħadd ma
kien jidher li jaf bit-taħriġ provdut
mis-CRPD.

Ħafna minn dawk li ħadu sehem
qalu li huma kuntenti bix-xogħol

li se jsir mis-CRPD wara din ir-
riċerka, u li se jkun hemm ukoll ktieb
b'informazzjoni għal min iħaddem
dwar persuna b'diżabilità u x-xogħol.

X'JISTA' JSIR AĦJAR WARA LI GĦAMILNA
DIN IR-RIĊERKA72

Ikun hemm ktieb li jismu Strateġija
Nazzjonali, li fih ikun hemm
x'għandhom ikunu l-kundizzjonijiet
tax-xogħol għall-persuni b'diżabilità
(bħal kemm għandha tkun il-paga

u l-ambjent tax-xogħol).

Studenti żgħażagħ b'diżabilità
għandhom ikollhom xi ħadd
apposta li jgħinhom biex jagħżlu
x-xogħol li jixtiequ jagħmlu.

Għandu jkun hemm taħriġ

biex titgħallem iktar fuq ix-xogħol
u dan isir apposta għall-persuni
b'diżabilità, biex isibu xogħol u
anke għal dawk li għandhom
xogħol u jixtiequ jkollhom

xogħol aħjar.

Għandu jkun hemm iktar
għajnuniet lil persuni b'diżabilità
f'kull ħin, l-iktar bħal trasport
mid-dar għax-xogħol u lura.

Ikun hemm aktar għajnuna fi
flus lil kumpaniji biex ikunu
jistgħu jagħmlu l-postijiet tax-
xogħol aċċessibbli għal kulħadd.

Għandu jkun hemm aktar taħriġ
u informazzjoni dwar persuni
b'diżabilità f'postijiet tax-xogħol
differenti.

Jitjiebu l-programmi ta'
edukazzjoni li diġà jeżistu biex
persuni b'diżabilità jkomplu jimxu
'l quddiem fix-xogħol tagħhom u
jkollhom xogħol aħjar.

Persuni b'diżabilità u min
iħaddem għandhom ikunu jafu
iktar dwar l-iskemi ta' taħriġ li
hawn biex titgħallem iktar fuq
ix-xogħol.

Min iħaddem u għandu kumpanija
privata għandu jkollu aktar
informazzjoni min-naħa tal-Lino
Spiteri Foundation u CRPD.

Għandha tkompli tingħata l-
għajnuna fi flus u tnaqqis ta' taxxa
għal postijiet tax-xogħol biex ikun
hemm aktar aċċessibilità fuq il-post
tax-xogħol (bħal aċċessibilità fiżika,
teknoloġija li tgħin).

IS-CRPD TIXTIEQ TGĦID GRAZZI LILL-
ENTITAJIET IMSEMMIJA HAWN TAĦT GĦALL-
GĦAJNUNA LI TAW F'DAN IL-PROGETT:

:: Il-Ministeru għas-Solidarjetà u Ġustizzja
Soċjali, il-Familja u d- Drittijiet tat-Tfal (MSFC);

e Il-Fondazzjoni għas-Servizzi ta' Ħarsien
Soċjali;

e Jobsplus;

e Il-Fondazzjoni Lino Spiteri;

e Malta Chamber of Commerce, Enterprise and
Industrv (Il-Kamra tal-Kummerċ ta' Malta);

e The Gozo Business Chamber (Il-Kamra tal-
Kummerċ ta' Għawdex);

e Malta Chamber of SMEs (Il-Kamra tan-
Negozji Żgħar u Medji);

e Malta Emplovers' Association (L-Assoċjazzjoni
ta' Min Iħaddem);

e lt-trejdjunjins; u

e Lill-organizzazzjonijiet mhux governattivi li
jaħdmu fil-qasam tad-diżabilità.

