Nagħti l-kunsens tiegħi.

(L.S.) GEORGE ABELA
President

7 ta' Diċembru, 2012
ATT Nru. XXIV tal-2012

ATT biex jemenda l-Kodiċi ta' Organizzazzjoni u Proċedura
Ċivili u l-Kodiċi Ċivili u sabiex jipprovdi għal Tutela

IL-PRESIDENT bil-parir u l-kunsens tal-Kamra tad-Deputati,
imlaqqgħa f'dan il-Parlament, u bl-awtorità tal-istess, ħareġ b'liġi
dan li ġej:-

1. It-titolu fil-qosor ta' dan l-Att huwa l-Att tal-2012 li
jemenda l-Kodiċi ta' Organizzazzjoni u Proċedura Ċivili u l-Kodiċi
Ċivili, u dan l-Att għandu jinqara u jinftiehem ħaġa waħda mal-
Kodiċi Ċivili, hawnhekk iżjed 'il quddiem imsejjaħ 'il-Kodiċi'.

2. L-intestatura. FUQ L-ETÀ MAĠĠURI, L-
INTERDIZZJONI U L-INABILITAZZJONT' tat-Titolu VI tal-Ewwel
Ktieb tal-Kodiċi għandha tiġi sostitwita bl-intestatura 'FUQ L-ETÀ
MAĠĠURI, IL-KUSTODJA, L-INTERDIZZJONI U L-
INABILITAZZJONI'.

3. Minnufih wara l-artikolu 188 tal-Kodiċi u minnufih
qabel s-Subtitolu II għandhom jiżdiedu dan is-Subtitolu ġdid u l-
artikoli ġodda li ġejjin:

'Subtitolu IA
FUQ IL-KUSTODJA

188A. (l) Minkejja d-dispożizzjonijiet tas-
Subtitolu II fuq l-Interdizzjoni u l-Inabilitazzjoni,
persuna tal-età b'diżordni mentali jew b'kundizzjoni
oħra, li tagħmilha inkapaċi li tieħu ħsieb ħwejjiġha
tista' tkun soġġetta għal kustodja.

(2) L-istess għandu japplika fir-rigward ta'
minuri msemmi fl-artikolu 156.

(3) It-talba għall-ħatra ta' kustodju jew
kustodji konġunti tista' ssir minn kull persuna li
volontarjament tixtieq li tkun soġġetta għal kustodja
jew minn kull persuna msemmija fl-artikolu 189(3) ta'
dan il-Kodiċi jew fl-artikolu 521 tal-Kodiċi ta'
Organizzazzjoni u Proċedura Ċivili.

(4). Jekk, waqt xi proċeduri Ċivili, il-Qorti
jidhrilha li parti tista' teħtieġ li tkun soġġetta għal
kustodja, il-Qorti għandha tirreferi l-kwistjoni lill-
Bord dwar il-Kustodja, stabbilit skont it-Titolu IIIA
tat-Taqsima II tat-Tieni Ktieb tal-Kodiċi ta'
Organizzazzjoni u Proċedura Ċivili biex tiġi deċiża
minn dak il-Bord.

(5) Għall-finijiet ta' dan is-Subtitolu u
sakemm il-kuntest ma jkunx jeħtieġ xort'oħra, il-kliem
'diżordni mentali' u ''kundizzjoni oħra' għandu
jkollhom l-istess tifsira hekk kif mogħti lilhom fl-
artikolu 189(4) tal-Kodiċi Ċivili:

'diżabilità' għandu jkollha l-istess tifsira kif
mogħtija lilha fl-Att dwar Opportunitajiet Indaqs għal
Persuni b'Diżabilità;

'diżordni mentali'' għandu jkollha l-istess tifsira
kif mogħtija lilha fl-Att dwar is-Saħħa Mentali:

Iżda kull referenza f'dawk it-tifsiriet għal
'inkapaċità tal-moħħ'' jew għal ''Żvilupp imwaqqaf
jew mhux komplet tal-moħħ' ma għandhomx
jinftiehmu bħala referenza għal diżordni mentali għall-
finijiet ta' dan is-Subtitolu.

188B. Kustodju għandu:

(a) jkun responsabbli biex iħares il-

benesseri personali u tal-proprjetà tal-persuna li

tagħha jiġi maħtur bħala kustodju;

(b) jaġixxi minflok il-persuna li tagħha
jkun ġie maħtur bħala kustodju f'materji ta'
natura personali jew ta' proprjetà matul dak il-
perjodu li fih dik il-persuna hi kunsidrata bħala
mhux kapaċi li teżegwixxi xi att wieħed jew
aktar tal-ħajja ċivili kif speċifikat fl-Ordni dwar
il-Kustodja;

(ċ). jagħmel kull ħaġa oħra għal u f'isem
il-persuna li tagħha jkun ġie maħtur bħala
kustodju hekk kif ikun hekk ordnat jew
awtorizzat jagħmel mill-Bord dwar il-Kustodja
stabbilit taħt it-Titolu IIIA tat-Taqsima II tat-
Tieni Ktieb tal-Kodiċi ta' Organizzazzjoni u
Proċedura Ċivili jew mill-Qorti ta' Ġurisdizzjoni
Volontarja jew kif jista' jiġi preskritt
b'regolamenti magħmulin taħt dan is-Subtitolu.
188Ċ. (1) Id-dispożizzjonijiet ta' dan. is-

Subtitolu għandhom jinftiehmu u jiġu interpretati u
kull funzjoni, setgħa, awtorità, diskrezzjoni, dmir jew
dritt mogħti b'dan is-Subtitolu jew b'xi regolamenti
magħmulin taħtu għandhom jitwettqu b'dak il-mod li:

(a) il-volontà tal-persuna soġġetta għall-
kustodja tiġi rispettata u tingħata effett safejn
ikun possibbli;

(b) jiġi promoss u ikkurat il-benesseri
tal-persuna soġġetta għall-kustodja;

(ċ) il-mezzi li jintużaw għall-finijiet ta'
kustodja għandhom ikunu proporzjonati mal-miri
li huma intiżi li jinkisbu; u

(d) il-libertà tal-għażla u ta' azzjoni tal-
persuna soġġetta għall-kustodja għandha tkun
ristretta biss fejn neċessarju u din ir-restrizzjoni
għandha tkun proporzjonata mal-mira li trid
tintlaħaq.

(2) Fl-eżerċizzju tal-obbligi tiegħu l-kustodju
għandu jaġixxi fl-aħjar interessi tal-persuna soġġetta
għall-kustodja u għandu:

(a) jieħu l-miżuri xierqa biex jipprovdi l-
appoġġ li l-persuna soġġetta għal kustodja tista'
teħtieġ fl-eżerċizzju tagħha stess tal-kapaċità
legali safejn dan ikun possibbli;

(b) jikkonsulta mal-persuna soġġetta
għall-kustodja u jqis u jirrispetta d-drittijiet,
volontà u preferenzi tal-persuna safejn dan ikun
possibbli;

(ċ) jinkoraġġixxi lill-persuna soġġetta
għall-kustodja biex tipparteċipa safejn ikun
possibbli fil-ħajja komunitarja;

(d) jinkoraġġixxi u jgħin lill-persuna
soġġetta għall-kustodja biex issir kapaċi li tieħu
ħsieb lilha nnifisha u l-proprjetà tagħha u li tieħu
deċiżjonijiet responsabbli fir-rigward ta' ħwejjeġ
li għandhom x'jaqsmu mal-persuna u mal-
proprjetà tagħha;

(e) jipproteġi lill-persuna soġġetta għall-
kustodja minn traskuraġni, abbuż jew
sfruttament; u

(f) jipprovdi lill-persuna soġġetta għall-
kustodja, safejn possibbli, kull mezz ta' għajnuna
li jista' jkun meħtieġ għat-twettiq xieraq tal-
obbligi previsti f'dan is-subartikolu.

(3) Bla ħsara għal-limiti imposti fl-Ordni
dwar il-Kustodja jew b'kull deċiżjoni oħra li l-Bord
dwar il-Kustodja jista' jagħti minn żmien għal żmien,
kustodju jista', f'isem persuna soġġetta għall-kustodja
jiffirma u jagħmel kull ħaġa oħra li tkun meħtieġa biex
jagħti effett għal funzjonijiet u obbligi mogħtija lill-
kustodju.

188D. Il-Ministru responsabbli għall-Ġustizzja,
flimkien mal-Ministru responsabbli għall-Politika
Soċjali u l-Ministru responsabbli għas-Saħħa jista'
jagħmel regolamenti għall-implimentazzjoni aħjar tad-
dispożizzjonijiet ta' dan is-Subtitolu. '.

4. L-artikolu 191 tal-Kodiċi għandu jiġi sostitwit b'dan li
ġej:

191. (1) Minuri taħt it-tutela jista' jiġi
mqiegħed taħt il-kustodja jew interdett jew inabilitat
fl-aħħar sena li jkun għadu taħt l-età, u f'kull każ bħal
dan il-Bord dwar il-Kustodja jew il-Qorti, skont il-każ,
jistgħu jaħtru bħala kustodju jew kuratur sew lit-tutur
sew xi persuna oħra.

(2) Dan il-kustodju jew il-kuratur ma jistax
jibda jamministra l-beni ħlief minn dakinhar li tispiċċa
t-tutela. ''.

5. Minnufih wara it-Titolu III tat-Taqsima II tat-Tieni Ktieb
tal-Kodiċi ta' Organizzazzjoni u Proċedura Ċivili għandu jiżdied it-
Titolu ġdid li ġej:

'Titolu IIA
FUQ IL-KUSTODJA

5I9A. (1) Għandu jkun hemm Bord dwar il-
Kustodja (hawn iżjed 'il quddiem f'dan it-Titolu
msejjaħ 'il-Bord') li għandu jiġi maħtur mill-
President ta' Malta li jaġixxi fuq il-parir tal-Prim
Ministru mogħti wara li jkun ikkonsulta lill-Kumitat
dwar l-Affarijiet Soċjali tal-Kamra tad-Deputati.

(2) Il-Bord dwar il-Kustodja għandu jkun
magħmul minn tliet membri kif ġej:

(a) Imħallef jew Maġistrat jew persuna
li kienet Imħallef jew Maġistrat, li għandha
tkun ukoll il-President tal-Bord;

(b) membru wieħed maħtur wara
konsultazzjoni mal-Kummissjoni Nazzjonali
Persuni b'Diżabilità wara li din tkun
ikkonsultat mal-għaqdiet li jaħdmu fil-qasam
tad-diżabilità;

(ċ) membru wieħed maħtur wara
konsultazzjoni mal-awtorità rilevanti
responsabbli biex tissalvagwardja d-drittijiet
ta' persuni b'diżordni mentali wara li din tkun
ikkonsultat mal-għaqdiet li jaħdmu fil-qasam
tad-diżordni mentali:

Iżda persuni li jissodisfaw il-ħtiġiet
tal-paragrafi (a), (b) jew (ċ) hawn qabel
imsemmija jistgħu jiġu maħtura bħala membri
sostituti sabiex iservu fil-Bord f'każijiet meta
xi ħadd mill-persuni appuntati taħt il-paragrafu
rispettiv: ma jkunx jista' jisma' rikors
partikolari.

(3) Il-President u l-membri l-oħra tal-Bord
għandhom jibqgħu fil-kariga għal perjodu ta' tliet
snin u jkunu eliġibbli biex jerġgħu jiġu maħtura għal
perjodi oħra fil-kariga:

Iżda jekk membru tal-Bord jiġi maħtur
f'xi żmien wara li jkunu ġew maħtura l-membri l-
oħra, il-ħatra ta' dak il-membru għandha tintemm fl-
istess data li fiha tintemm il-ħatra tal-membri l-oħra.

(4) Persuna ma tkunx kwalifikata biex
ikollha l-kariga tal-membru tal-Bord jekk dik il-
persuna:-

(a) tkun Ministru, Segretarju
Parlamentari jew Membru tal-Kamra tad-
Deputati jew Sindku jew Kunsillier f'Kunsill
Lokali; jew

(b) tkun legalment inabilitata jew
interdetta; jew

(ċ).— hisoġġetta għal kustodja; jew

(d) ġietdikjarata falluta; jew

(e) ġiet misjuba ħatja ta' reat li
jaffettwa l-fiduċja pubblika jew ta' serq jew
frodi, jew li xjentement ġiet mogħtija lilu
proprjetà miksuba minn serq jew frodi, jew ta'
reati kontra l-bonordni tal-familja.

(5) Il-kariga tal-membru tal-Bord: issir
vakanti:-

(a) meta jintemm il-perjodu tal-kariga;
jew

(b) jekk jinħolqu ċirkostanzi li, kieku
dik il-persuna ma kenitx membru tal-Bord,
kienu jwasslu biex dik il-persuna ma
tikkwalifikax biex tinħatar f'dik il-kariga; jew

(ċ)  mar-riżenja ta' dak il-membru.

(6) Il-ħatra ta' xi persuna bħala membru tal-
Bord u t-temm tal-kariga jew riżenja ta' dik il-
persuna għandhom jiġu notifikati fil-Gazzetta:

Iżda n-nuqqas li jiġu pubblikati dik il-
ħatra, dak it-temm jew dik ir-riżenja, skont il-każ, ma
għandhomx jippreġudikaw il-validità ta' dik il-ħatra,
dak it-temm, jew dik ir-riżenja.

(7) Il-Bord għandu jwettaq dawk. il-
funzjonijiet kif huma assenjati lilu f'dan it-Titolu u
fis-Subtitolu IA tat-Titolu VI tal-Ewwel Ktieb tal-
Kodiċi Ċivili u f'xi regolamenti li l-Ministru
responsabbli għall-Politika Soċjali flimkien mal-
Ministru responsabbli għall-Ġustizzja u l-Ministru
responsabbli għas-Saħħa jista' jagħmel minn żmien
għal żmien.

(8): Meta waqt l-eżerċizzju tal-funzjonijiet
tiegħu l-Bord isir jaf dwar xi fatt li jqajjem suspett
raġonevoli ta' ksur ta' kondotta professjonali, il-
Bord għandu jirreferi dan il-fatt lill-awtoritajiet
xierqa.

(9): Meta waqt l-eżerċizzju tal-funzjonijiet
tiegħu l-Bord isir jaf dwar xi fatt li jqajjem suspett
raġonevoli ta' twettiq ta' reat kriminali, il-Bord
għandu jirrapporta dan il-fatt lill-awtoritajiet xierqa.

(10) Fl-eżerċizzju tal-funzjonijiet tiegħu il-
Bord ma għandux ikun soġġett għal ebda direzzjoni
jew kontroll minn xi persuna jew awtorità oħra.

(11) Il-Ministru għandu jaħtar uffiċjal
pubbliku biex jaġixxi bħala Reġistratur tal-Bord.

(12) Sakemm l-Bord ma jiddeċidix mod
ieħor, il-Bord għandu jipproċedi in camera.

519B. (1) Il-Bord, fl-eżerċizzju tal-
funzjonijiet tiegħu, għandu jaġixxi fi żmien
raġonevoli u għandu josserva r-regoli tal-ġustizzja
naturali. Kull każ għandu jibda jinstema' mhux aktar
tard minn tletin ġurnata minn meta jitressaq quddiem
il-Bord.

(2) Mingħajr ħsara għal dak imsemmi fis-
subartikolu (1) il-Bord għandu jirregola l-proċedura
tiegħu stess:

Iżda l-membri kollha tal-Bord
għandhom ikunu preżenti waqt laqgħat tal-Bord.

(3) Xhieda quddiem il-Bord tista' tingħata
bil-fomm jew bil-miktub jew b'kull mezz xieraq
ieħor ta' komunikazzjoni.

(4) Il-President tal-Bord jista' jitlob li
jittieħed ġurament jew affermazzjoni.

(G) Il-Bord jista' fuq mozzjoni tiegħu stess,
jew wara rikors ta' xi parti fil-proċeduri quddiemu,
jordna lir-Reġistratur tal-Bord biex iħarrek permezz
ta' uffiċjal eżekuttiv tal-Qrati jew tal-Bord persuna
biex tidher quddiemu biex tagħti xhieda jew biex
tipproduċi dokumenti speċifikati f'dik it-taħrika.

(6) Il-Bord jista' wkoll, permezz ta' mandat
ta' skorta, iġiegħel dawk ix-xhieda biex jidhru għall-
finijiet tal-għoti ta' xhieda. Il-Bord jista' jitlob li l-
uffiċjali tiegħu jkunu assistiti mill-uffiċjali eżekuttivi
tal-Qrati jew mill-Pulizija waqt l-eżekuzzjoni tal-
mandat ta' skorta.

(7) Jekk xi persuna debitament imħarrka
tonqos milli tidher meta tkun ġiet notifikata, dik il-
persuna tkun ħatja ta' reat u teħel, meta tinstab ħatja
minn qorti kompetenti ta' ġurisdizzjoni kriminali, il-
piena ta' multa ta' mitejn u ħamsin euro (€250) jew
priġunerija għal żmien ta' tliet xhur jew dik il-multa
u l-priġunerija flimkien.

(8) Id-dispożizzjonijiet ta' dan il-Kodiċi li
għandhom x'jaqsmu  mad-disprezz tal-qorti
għandhom, mutatis mutandis, jgħoddu għall-Bord.

(9): Meta l-Bord ikun tal-opinjoni li f'każ
partikolari li jkun hemm ċirkostanzi li jiġġustifikaw
li l-Bord jaġġixxi b'dan il-mod, il-Bord jista' jagħti
dawk l-ordnijiet rigward il-ħlas ta' spejjeż fir-
rigward tal-proċeduri quddiemu, kif il-Bord jidhirlu
xieraq.

(10) Meta f'xi proċeduri il-Bord jagħmel
ordni jew jagħti deċiżjoni, dak l-ordni jew dik id-
deċiżjoni għandu jkun fihom raġunjiet u għandhom
jiġu notifikati lil kull persuna kif jista' jkun
speċifikat mill-Bord.

519Ċ. (1). Il-Bord jista jaħtar kull persuna li
jkollha l-għarfien xieraq biex tassistih waqt kull
proċedura quddiemu.

(2) Il-Bord jista', waqt xi proċeduri, jitlob
kull dipartiment tal-gvern, aġenzija jew entità,
kunsill lokali, kustodju, entità jew xi persuna oħra
biex jirrapportaw lill-Bord dwar kull ħaġa li għandha
x'taqsam mal-imsemmija proċeduri u jista' wkoll
jordna li dak ir-rapport jintbagħat lill-Bord fil-
perjodu ta' żmien kif jista' jiġi speċifikat.

519D. (1) Talba permezz ta' rikors għall-
ħatra ta' kustodju għandha ssir lill-Bord dwar il-
Kustodja skont l-artikolu 188A tal-Kodiċi Ċivili.

(2) Ir-rikors għandu jkun fih dikjarazzjoni
tal-fatti li fuqhom hi bbażata t-talba u indikazzjoni
tax-xhieda, jekk ikun hemm, dwar dawk il-fatti.

(3): Kull dokument li jappoġġa. t-talba
għandu jiġi ppreżentat flimkien mar-rikors.

519E. (1) Il-Bord dwar il-Kustodja għandu
jara li l-persuna li dwarha qed tintalab il-kustodja
tidher quddiemu, biex jagħmel mistoqsijiet lil dik il-
persuna u, jew jara li tiġi eżaminata minn espert
indipendenti wieħed jew aktar, u l-Bord jista' fil-
każijiet kollha, bla ħsara għal dawk il-kondizzjonijiet
li jidhirlu xierqa, jaħtar kustodju temporanju biex
jaġixxi bħala kustodju għal dik il-persuna waqt li
jkun hemm pendenti l-proċeduri quddiem il-Bord:

Iżda l-ħatra temporanja ta' kustodju ma
għandhiex, fl-ebda każ, taqbeż il-perjodu ta' sitta w
għoxrin ġimgħa f'liema perjodu il-Bord għandu
jiddeċiedi jekk għandux isir Ordni ta' Kustodja.

(2) Sabiex isir l-eżami msemmi. fis-
subartikolu (1), il-Bord għandu, meta ċirkostanzi
eċċezzjonali għandhom hekk jirrikjedu, iżomm
seduti jew spezzjonijiet in faciem loci f'dawk il-
postijiet li huwa jista' jagħżel.

(3): Meta l-Bord jikkunsidra illi l-interessi
tal-ġustizzja hekk jinħtieġu, huwa għandu jappunta
avukat tal-għajnuna legali sabiex jassisti lill-persuna
li dwarha tkun saret talba għall-ħatra ta' kustodju.

519F. (1) Jekk il-Bord dwar il-Kustodja
jidhirlu li hemm raġuni tajba għall-ħatra ta' kustodju,
il-Bord għandu jipproċedi biex jagħmel dik il-ħatra u
l-persuna hekk maħtura bħala kustodju għandha
teżerċita l-funzjonijiet, l-obbligi u d-dmirijiet kollha
previsti fir-rigward ta' kustodji skont is-Subtitolu IA
tat-Titolu VI tal-Ewwel Ktieb tal-Kodiċi Ċivili u
skont dan it-Titolu.

(2) Fid-deċiżjoni jekk persuna għandhiex
bżonn ta' kustodju jew le, il-Bord għandu
jikkonsidra jekk il-ħtiġiet tal-persuna li dwarha sar
ir-rikors jistgħux jiġu osservati permezz ta' mezzi
anqas restrittivi fuq il-libertà tal-volontà u l-azzjoni
tal-persuna.

(3): Meta l-Bord jagħmel ordni li jaħtar
kustodju fir-rigward ta' persuna, l-ordni għandu jkun
l-anqas restrittiv possibbli tal-libertà ta' deċiżjoni u
azzjoni ta' dik il-persuna kemm jista' jkun possibbli
fiċ-ċirkostanzi.

(4). Meta l-Bord jagħmel ordni biex jaħtar
kustodju, il-Bord għandu jordna wkoll li tinżamm
seduta għar-reviżjoni tal-ordni fi żmien speċifikat, li
ma jkunx aktar minn sentejn, kif jista' jkun stipulat
fl-ordni:

Iżda l-Bord jista' f'kull żmien jew fuq
mozzjoni tiegħu stess jew wara rikors tal-persuna
msemmija fl-artikolu 188A(3) tal-Kodiċi Ċivili
jagħmel seduta għar-reviżjoni tal-Ordni ta' Kustodja.

(5) Il-Bord għandu permezz tar-Reġistratur
tiegħu jinnotifika r-Reġistratur tal-Qorti ta'
Ġurisdizzjoni Volontarja dwar l-Ordnijiet kollha ta'
Kustodja approvati jew revokati.

(6) Ir-Reġistratur tal-Bord għandu jżomm
reġistru aġġornat tal-Ordnijiet kollha ta' Kustodja
approvati jew revokati u l-kondizzjonijiet dwarhom.

(7) Ebdainformazzjoni meħuda mir-reġistru
msemmi fis-subartikolu (6) ma tista' tingħata mir-
Reġistratur sakemm il-Bord ma jkunx assigura l-
interess leġittimu tal-persuna li tkun qed titlob din l-
informazzjoni.

519G. (1) Il-Bord jista' jaħtar kull persuna li
tkun għalqet l-età ta' tmintax-il sena, tkun residenti
ordinarjament f'Malta u tagħti l-kunsens tagħha biex
taġixxi bħala kustodju, jekk il-Bord ikun sodisfatt li
dik il-persuna:

(a) hi f'pożizzjoni li twettaq. il-
funzjonijiet, l-obbligi u d-dmirijiet kollha
previsti fir-rigward ta' kustodji skont is-
Subtitolu IA tat-Titolu VI tal-Ewwel Ktieb tal-
Kodiċi Ċivili u skont dan it-Titolu; u

(b) se taġixxi fl-aħjar interessi tal-
persuna soġġetta għall-kustodja; u

(ċ). ma tkunx f'pożizzjoni li l-interessi
tagħha jkunu jew jistgħu jkunu konfliġġenti
mal-interess tal-persuna soġġetta għall-
kustodja b'dan illi tali interess għandu jiġi
komunikat lill-Bord immedjatament malli jiġi
magħruf jew jiġi suspettat li jeżisti; u

(d) ma tkunx Ministru, Segretarju
Parlamentari jew membru tal-Kamra tad-
Deputati jew Sindku jew Kunsillier f'Kunsill
Lokali; u

(e). ma tkunx legalment inabilitata jew

interdetta; u

(f) matkunx soġġetta għal kustodja; u

(g) matkunx ġiet dikjarata falluta; u

(h) ma tkunx ġiet misjuba ħatja ta' xi
reat kontra l-fiduċja pubblika, jew
approprijazzjoni bla jedd jew ta' serq jew frodi,
jew ta' reat kontra l-bonordni tal-familja:

Iżda l-Bord jista' jaħtar kustodji
konġunti għall-kustodja, li kull wieħed minnhom
għandu jwettaq dawk il-funzjonijiet, l-obbligi u d-
dmirijiet kif il-Bord jista' jiddeċiedi.

(2) Fid-deċiżjoni jekk persuna hijiex adatta
biex taġixxi bħala kustodju għal persuna soġġetta
għall-kustodja, il-Bord għandu jikkonsidra r-rieda
tal-persuna li dwarha sar ir-rikors, ix-xewqa li
jinżammu l-familja u r-relazzjonijiet soċjali eżistenti
u l-kompatibilità tal-persuna proposta bħala kustodju
mal-persuna soġġetta għall-kustodja.

(3): Kustodju ma jistax jirċievi ebda miżata,
rimunerazzjoni jew kontribuzzjoni oħra talli jaġixxi
bħala kustodju sakemm il-Bord ma jispeċifika mod
ieħor fl-ordni tal-ħatra tal-kustodju.

(4). Meta l-Bord jidhirlu li l-kustodju, anke
jekk temporanju, ma josservax. il-ħtiġijiet tas-
subartikolu (1) biex jiġi maħtur bħala kustodju, il-
Bord jista' jaħtar kull persuna oħra xierqa biex
taġixxi bħala kustodju.

(5) Il-Bord jista' wkoll jordna s-
sostituzzjoni ta' kustodju f'kull żmien waqt il-
perjodu ta' Ordni ta' Kustodja għal raġuni tajba u
suffiċjenti.

519H. (1) Kustodju li jkun awtorizzat
f'Ordni ta' Kustodja biex jamministra flejjes jew
proprjetà oħra tal-persuna soġġetta għall-kustodja
għandu fi żmien xahrejn mill-ħatra tiegħu
jissottometti lill-Bord lista tal-attiv u l-passiv, li
jirriżultalu, tal-persuna soġġetta għall-kustodja li
jkun hemm fid-data tal-ħruġ tal-Ordni ta' Kustodja.

(2) Kustodju li jirċievi xi flejjes jew
proprjetà oħra dovuti lill-persuna soġġetta għall-
kustodja għandu jżomm kont u rekord separat ta'
dawk il-flejjes jew proprjetà oħra.

(3) Kustodju għandu jinnotifika u jitlob l-
approvazzjoni minn qabel tal-Bord fir-rigward ta'
kull trasferiment jew impożizzjoni ta' piż fuq
proprjetà li tappartjeni lill-persuna soġġetta għall-
kustodja:

Iżda kull trasferiment jew impożizzjoni
ta' piż fuq xi proprjetà li tappartjeni għal persuna
soġġetta għall-kustodja li jsiru bi ksur tad-
dispożizzjonijiet ta' dak is-subartikolu għandhom
ikunu nulli u bla effett:

Iżda wkoll xejn f'dan is-subartikolu ma
għandu jinftiehem li jillimita s-setgħat ta' kustodju li
jipprovdi għall-ħtiġiet personali ordinarji tal-persuna
soġġetta għall-kustodja.

(4) Il-kustodju għandu wkoll jissottometti
lill-Bord, rendikont ġuramentat tad-dħul u spejjeż
fir-rigward tal-kustodja:

(a) kullsena;u

(b) meta jkun hemm ir-revoka jew
temm ieħor tal-kustodja; jew

(ċ) mat-temm ta' Ordni ta' Kustodja
temporanja.

(5) Fi żmien tlettax-il ġimgħa mill-mewt
tal-persuna soġġetta għall-kustodja, l-kustodju
għandu jagħti lill-Bord rapport dettaljat tal-
amministrazzjoni tiegħu tal-attiv tal-persuna soġġetta
għall-kustodja, inkluż id-dħul, l-ispejjeż u l-
amministrazzjoni tal-proprjetà u, fejn rilevanti, l-
ispejjeż tal-funeral u d-difna.

(6) Kull persuna interessata bħala kreditur,
benefiċjarju, membru tal-familja, jew mod ieħor f'xi
flejjes jew proprjetà oħra amministrata minn
kustodju jista' jagħmel rikors lill-Bord biex
jintervjeni u jagħti l-parir tiegħu dwar kull ordni
xierqa fiċ-ċirkostanzi li jirrigwarda kull ħaġa li
toħroġ mill-amministrazzjoni tal-imsemmija flejjes
jew proprjetà min-naħa tal-kustodju u l-Bord, wara li
jkun sema' lill-kustodju, jista' jagħmel dak l-ordni
fir-rigward ta' dak ir-rikors kif iċ-ċirkostanzi tal-każ
jirrikjedu.

5191. (1) Kustodju jista' jitlob il-parir tal-
Bord rigward kull ħaġa li għandha x'taqsam mal-
Ordni ta' Kustodja jew l-eżerċizzju tal-funzjonijiet,
obbligi u dmirijiet tal-Kustodju skont l-Ordni ta'
Kustodja.

(2) Il-Bord għandu jordna li avviż tat-talba
taħt is-subartikolu (1) jintbagħat lil kull persuna li l-
Bord jiddeċiedi.

(3) Il-Bord jista:-

(a) japprova jew ma japprovax kull att
propost biex isir mill-kustodju;

(b) jagħti dak il-parir li hu jidhirlu
xieraq;

(ċ). jagħmel dak l-ordni jew jagħti dik
id-deċiżjoni li jidhirlu meħtieġa jew jemenda
jew jirrevoka l-Ordni ta' Kustodja.

(4). Ma għandhom jittieħdu ebda proċeduri
legali kontra l-kustodja fir-rigward ta' xi att jew xi
ħaġa magħmula jew li ma tkunx saret mill-kustodju
skont xi ordni jew deċiżjoni fuq il-parir tal-Bord
magħmul jew mogħti skont dan l-artikolu sakemm
fil-preżentazzjoni tal-fatti lill-Bord il-kustodju ma
jkunx aġixxa b'mod frawdolenti, jew ikun
xjentement ħeba jew fisser ħażin il-fatti.

519J. (1) Kull persuna msemmija fl-artikolu
188A(3) tal-Kodiċi Ċivili tista', permezz ta' rikors,
titlob lill-Bord biex jirrevoka Ordni ta' Kustodja u il-
Bord, wara li jikkunsidra t-talba, jista' jirrevoka l-
kustodja fir-rigward ta' kull persuna jekk il-Bord
jiddeċiedi li:

(a) il-kawża litat lok għall-kustodja ma
għadhiex teżisti; jew

(b) hemm raġuni tajba u biżżejjed biex
il-kustodja tiġi revokata.

(2) Meta persuna soġġetta għall-kustodja
tmut il-kustodju għandu jirrapporta l-mewt lill-Bord
fi żmien li m'għandux ikun aktar minn massimu ta'
ġimgħa mill-mewt tal-persuna li kienet taħt il-
kustodja tiegħu.

519K. (1) Jekk il-Bord jirċievi informazzjoni
li persuna b'diżordni mentali jew xi kundizzjoni oħra
qiegħda ssofri minn ħsara kbira għas-saħħa fiżika,
emozzjonali, jew mentali tagħha jew il-benesseri
tagħha b'konsegwenza ta' trattament ħażin, abbuż
jew traskuraġni, il-Bord jista' jaħtar persuna jew
aktar minn persuna waħda biex iżuru lill-persuna
bid-diżabilità jew bid-diżordni mentali sabiex il-każ
jiġi mistħarreġ u jħejju rapport lill-Bord dwar is-
sitwazzjoni tali msemmija persuna b'diżabilità jew
b'diżordni mentali. Dak ir-rapport għandu jintbagħat
lill-Bord fi żmien erbat ijiem jew f'dak il-limitu ta'
żmien kif jista' jkun stipulat fl-ordni:

Iżda l-Bord, jekk u meta jidhirlu
opportun, jista' jesiġi li dik l-informazzjoni tiġi
konfermata bil-ġurament.

(2): Meta persuna maħtura mill-Bord skont
id-dispożizzjonijiet tas-subartikolu (1) biex
tistħarreġ il-każ tinforma lill-Bord li ma setgħetx
twettaq dik il-funzjoni minħabba fi xkiel minn xi
persuna, il-Bord jista' jitlob l-għajnuna tal-pulizija u
dik l-għajnuna tal-pulizija għandha tingħata sabiex
issir l-eżekuzzjoni tal-imsemmija funzjoni.

(3): Meta jirċievi r-rapport, il-Bord jista',
wara li jagħti lil kull persuna interessata d-dritt li
tagħti l-opinjoni tagħha, jitlob kull awtorità xierqa,
biex tieħu dawk il-miżuri li l-imsemmija awtorità
jista' jidhrilha meħtieġa sabiex jiġu indirizzati kull
trattament ħażin, abbuż jew traskuraġni jew il-
konsegwenzi tagħhom.

(4) Sabiex tagħti dik l-għajnuna kif meħtieġ
skont id-dispożizzjonijiet tas-subartikolu (2), il-
pulizija jkollha s-setgħa li tidħol f'kull post u tuża
dik il-forza li tkun raġonevolment meħtieġa biex
tippermetti li l-persuna jew persuni maħtura mill-
Bord iżuru l-persuna b'diżabilità jew diżordni
mentali skont id-dispożizzjonijiet tas-subartikolu (1).

(5) Ebda ħaġa jew azzjoni magħmula minn
xi membru tal-Bord, mir-Reġistratur jew minn xi
persuna oħra li taġixxi taħt id-direzzjoni tal-Bord
b'bona fide fl-eżerċizzju jew li jidhru li huma fl-
eżerċizzju ta' xi setgħa mogħtija jew dmir impost fuq
il-Bord jew fuq xi membru tal-Bord, ir-Reġistratur
jew kull persuna oħra hekk imsemmija skont jew taħt
dan it-Titolu jew skont is-Subtitolu IA tat-Titolu VI
tal-Ewwel Ktieb tal-Kodiċi Ċivili, ma jagħmlu xi
membru tal-Bord, ir-Reġistratur jew kull persuna
oħra hekk imsemmija soġġetti personalment għal xi
azzjoni, responsabbiltà, pretensjoni jew talba.

519L. (lI) Kull persuna li tħoss ruħha
aggravata minn deċiżjoni tal-Bord tista' tappella
permezz ta' rikors minn dik id-deċiżjoni lill-Qorti ta'
Ġurisdizzjoni Volontarja.

(2) Appell taħt is-subartikolu (1) għandu
jiġi preżentat mhux aktar tard minn għoxrin ġurnata
mid-data tad-deċiżjoni tal-Bord.

(3) Appell preżentat taħt dan l-artikolu ma
għandux iwaqqaf l-eżekuzzjoni tad-deċiżjoni
meħuda mill-Bord sakemm il-Qorti ta' Ġurisdizzjoni
Volontarja, wara li jsir rikors mir-rikorrent, ma
tiddeċidix mod ieħor.

519M. (1) Kull persuna msemmija fl-artikolu
189(3) tal-Kodiċi Ċivili jew l-artikolu 521 ta' dan il-
Kodiċi tista' titlob lill-Qorti ta' Ġurisdizzjoni
Volontarja biex tibdel ordni ta' interdizzjoni jew ta'
inabilitazzjoni f'Ordni ta' Kustodja u l-imsemmija
Qorti tista' titlob il-parir tal-Bord dwar il-Kustodja.

(2): Meta. l-Qorti tikkunsidra li hemm
raġunijiet suffiċjenti biex issir il-bidla msemmija fis-
subartikolu (1) il-Qorti għandha toħroġ Ordni ta'
Kustodja u għandha tavża b'dan lill-Bord dwar il-
Kustodja.

SION. Il-Ministru responsabbli għall-Ġustizzja,
flimkien mal-Ministru responsabbli għall-Politika
Soċjali u l-Ministru responsabbli għas-Saħħa jista'
jagħmel regolamenti għall-implimentazzjoni aħjar
tad-dispożizzjonijiet ta' dan is-Subtitolu u mingħajr
ħsara għall-ġeneralità ta' dak li intqal qabel, dawn ir-
regolamenti jistgħu:

(a) jippreskrivu materji fir-rigward tal-
prassi u tal-proċeduri tal-Bord;

(b) jistabbilixxu l-proċedura għar-
reġistrazzjoni u tħassir tar-reġistrazzjonijiet ta'
Ordnijiet ta' Kustodja u l-aċċess, inkluż aċċess
elettroniku, għal dawk ir-reġistrazzjonijiet, u
jippreskrivi l-format tar-reġistru li għandu
jinżamm mir-Reġistratur skont dan it-Titolu;

(ċ) jippreskrivu l-formuli li għandhom
jintużaw għall-finijiet ta' dan it-Titolu;

(d) jistabbilixxu reati kontra
regolamenti magħmulin taħt dan it-Titolu u
jistabbilixxu firxa ta' multi li m'għandhomx
jeċċedu massimu ta' multa ta' tlett elef euro
(€3000) għal kull ksur ta' xi dispożizzjoni ta'
regolamenti magħmula taħt dan it-Titolu jew
għan-nuqqas ta' osservanza ta' xi dispożizzjoni
tagħhom jew ta' xi ħtieġa imposta b'dik id-
dispożizzjoni;

(e) jippreskrivu d-drittijiet li għandhom
jitħallsu fir-rigward tal-amministrazzjoni ta'
flejjes jew proprjetà oħra li jkunu soġġetti għal
Ordnijiet ta' Kustodja;

(f) jippreskrivu d-drittijiet tar-reġistru kif
ukoll id-drittijiet oħra nklużi dawk li jitħallsu lill-
esperti nominati mill-Bord taħt dan it-Titolu. ''.

6. L-artikolu 22 tal-Att dwar Opportunitajiet Indaqs lil
Persuni b'Diżabilità għandu jiġi emendata kif ġej:

(a) fil-paragrafu (r) tiegħu, minflok il-kliem ''b'diżabilità;
u', għandhom jidħlu l-kliem ''b'diżabilità;';

(b) fil-paragrafu (s) tiegħu, minflok il-kliem, ''minn Malta. ',
għandhom jidħlu l-kliem ''minn Malta; u'; u

(ċ) minnufih wara l-paragrafu (s) tiegħu, għandu jiżdied dan
il-paragrafu ġdid li ġej:

'(t). sabiex jissorvelja Ordnijiet ta' Kustodja. ''.

Mgħoddi mill-Kamra tad-Deputati fis-Seduta Nru. 531 tat-3 ta'
Diċembru, 2012.

MICHAEL FRENDO
Speaker

RAVMOND SCICLUNA
Skrivan tal-Kamra tad-Deputati

