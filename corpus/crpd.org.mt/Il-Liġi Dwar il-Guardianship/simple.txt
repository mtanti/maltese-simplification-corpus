ATT Nru XXIV tal-2012

Liġi dwar min jista' jgħin jew jieħu ħsieb lil persuna
b'diżabilità meta din ikollha bżonn

Il-President, bil-permess tal-membri tal-Parlament, ħareġ
b'din il-liġi:-

1. Din il-liġi fil-qosor jisimha l-Att tal-2012 u tbiddel xi
affarijiet li jeżistu diġà f'liġi li jisimha 'l-Kodiċi Civil''.

2. F'din il-liġi żdiedet ukoll il-kustodja, jiġifieri min se jieħu
ħsieb xi affarijiet tiegħek fejn ikollok bżonn biss, u
mhux f'kollox bħal kif kien qabel. Qabel, fil-liġi kien
hemm biss il-kuratur li jieħu ħsieb l-affarijiet kollha
tiegħek mingħajr ma għandu għalfejn jgħidlek. Issa
hemm ukoll il-kustodju li jieħu ħsieb xi affarijiet tiegħek
meta jkollok bżonn u jrid bilfors jitkellem miegħek.

3. Dawn l-affarijiet ta' hawn taħt żdiedu mal-Artiklu 188
tal-Kodiċi Ċivili.

Subtitolu IA
Fuq il-Kustodja
Persuni li jista' jkun li jkollhom bżonn il-kustodja

188A (1). Persuni li jkollhom problema ta' saħħa mentali jew
xi problema oħra, u ma jkunux jistgħu jieħdu ħsieb tagħhom
infushom, jista' jkun li jkollhom bżonn il-kustodja. Jiġifieri li xi
ħadd jieħu ħsieb l-affarijiet jew xi affarijiet tiegħu jew tagħha.

(2) L-istess ukoll għal dawk li għandhom inqas minn 16-il
sena (Artikolu 156).

(3) Talba biex ikun hemm kustodju jew iktar minn kustodju
wieħed tista' ssir minn kulmin ikun jixtieq jew minn kull
persuna msemmija fl-Artiklu 189 (3) ta' din il-Liġi jew Artiklu
521 tal-Kodiċi ta' Organizzazzjoni u Proċedura Ċivili.

(4) Jekk, waqt li jkunu għaddejjin l-affarijiet, il-Qorti taħseb li
l-persuna jista' jkun ikollha bżonn li xi ħadd jieħu ħsiebu jew
ħsiebha, il-Qorti tgħid lill-Bord dwar il-Kustodja. Dan hu
grupp ta' nies li jiddeċiedu jekk il-persuna jkollhiex bżonn lil
xi ħadd biex jieħu ħsieb xi affarijiet tagħha. Dan il-Bord ġie
magħmul apposta skont il-Liġi biex jiddeċiedi fuq dawn l-
affarijiet.

(5) Il-kelma 'diżabilità' tfisser l-istess kif hemm miktub fil-Liġi
Opportunitajiet Indaqs Persuni b'Diżabilità.

Il-kliem 'diżordni mentali' jfisser l-istess kif hemm miktub
fil-Liġi dwar is-Saħħa Mentali.

Imma kull meta jissemmew kliem bħal problemi fil-moħħ
jew moħħ li ma żviluppax sew jew b'nuqqas ta' żvilupp,
ma għandhomx jiftiehmu bħala problemi ta' saħħa
mentali għal hawnhekk.

X'għandu jagħmel il-kustodju
188B. Kustodju għandu:

(a) Jieħu ħsieb l-affarijiet personali u anke propjetà tal-
persuna li hu jkun irid jieħu ħsieb.

(b) Jieħu ħsieb u jitkellem minflok il-persuna f'affarijiet
personali jew affarijiet oħra tal-persuna matul iż-
żmien, meta l-persuna ma tkunx kapaċi tieħu ħsieb
xi ħaġa jew iktar minn ħaġa waħda fil-ħajja tagħha.

(c) Jagħmel kull ħaġa oħra għal u f'isem il-persuna li hu
jkun qiegħed jieħu ħsieb, kif ikun mitlub li jagħmel
mill-Bord tal-Kustodja, li huma grupp ta' nies lii
jiddeċiedu min se jkun li jieħu ħsieb il-persuna
b'diżabilità, u li jkun ġie magħmul mill-Qorti.

Obbligi fir-rigward ta' atti ta' kustodja

188Ċ. (1) Min ikun qiegħed jieħu ħsieb xi ħadd jew xi
affarijiet ta' xi ħadd, għandu jagħmel dan skont kif miktub
hawn taħt:

(a) dakli tixtieq il-persuna jkun rispettat u jsir sa fejn hu
possibbli

(b) jarali dak li jsir ikun għall-aħjar tal-persuna li tkun
taħt kustodja

(c) dak li jsir waqt li hemm kustodja jkun jaqbel mal-
għanijiet li għalihom qed isir u ma jsir xejn iżjed jew
inqas minn dak li hemm bżonn

(d) persuna li tkun taħt kustodja, jiġifieri jkun hemm xi
ħaddieħor li jieħu ħsieb ta' xi affarjiet tagħha jew l-
affarijiet kollha tagħha, għandha dejjem ikollha dritt
biex tagħżel u tiddeċiedi fuq l-affarjiet tagħha hi
stess, ħlief meta veru hemm bżonn li jiddeċiedi l-
kustodju. Il-kustodju għandu jiddeċiedi biss fejn ma
jistax isir mod ieħor.

(2) Il-Kustodju, jiġifieri dak il-bniedem li jkun qiegħed jieħu
ħsieb xi affarijiet ta' persuna oħra, għandu dejjem jagħmel
affarijiet għall-aħjar tal-persuna u għandu:

a) juża l-għajnuna neċessarja, inkluż apparat fejn dan
jgħin, sabiex jagħti l-aħjar sapport lill-persuna li jkun

qiegħed jieħu ħsieb biex din tiddeċiedi hi sa fejn hu
possibbli.

b) jitkellem mal-persuna li jkun qiegħed jieħu ħsieb u
jirrispetta d-drittijiet tagħha u dak li tixtieq il-persuna.

c) jinkoraġġixxi lill-persuna biex tieħu sehem f'affarijiet tal-
komunità.

d) jinkoraġġixxi lill-persuna biex kemm jista' jkun tieħu
ħsieb tagħha nnifisha u tiddeċiedi sew fuq l-affarijiet
tagħha u l-propjetà tagħha.

e) jipproteġi lill-persuna meta jkun hemm affarijiet li mhux
sewwa, bħal meta xi ħadd ma jittrattax sew il-persuna.

f) jipprovdi lill-persuna bl-għajnuna li jkollha bżonn biex l-
affarijiet li hawn f'din il-lista jsiru.

(3) Il-Bord tal-Kustodja jiddeċiedi dwar min se jkun il-
kustodju tal-persuna b'diżabilità, u jieħu ħsieb xi affarijiet
jew l-affarijiet kollha tal-persuna. Il-kustodju jista' jagħmel
affarijiet f'isem il-persuna b'diżabilità, bħal pereżempju
jiffirma f'isimha, sakemm il-Bord tal-Kustodja jgħid li hu
jista' jagħmel dan.

Setgħa biex isiru regolamenti

188D. Il-Ministru tal-Ġustizzja u l-Ministru tal-Politika Soċjali
jista' jagħmel xi regoli biex l-affarijiet ta' hawn fuq isiru.

4. L-Artiklu 191 tal-Kodiċi se jinbidel u jsir hekk:

Interdizzjoni tal-minuri

191. (1) Nies li jkollhom inqas minn 18-il sena jistgħu
jew ikunu taħt kustodja, jiġifieri jkun hemm xi ħadd
jieħu ħsieb il-persuna, jew jitneħħewlu/ha drittijiet
tiegħu jew tagħha fl-aħħar sena qabel jagħlqu t-18-il
sena. Meta jiġri hekk, il-Bord tal-Kustodja jista'
jiddeċiedi li jkun hemm kustodju jew xi persuna oħra.
Jiġifieri jkun hemm xi ħaddieħor li jieħu ħsieb il-
persuna.

(2) Il-kustodju, jiġifieri l-persuna li jkun qiegħed jieħu ħsieb il-
persuna b'diżabilità fejn hemm bżonn, ma jistax jibda
jagħmel dan qabel ma l-persuna tagħlaq it-18-il sena.

5. Dan ta' hawn taħt għandu jiżdied wara t-Titolu III tat-
Taqsima ll tat-tieni Ktieb tal-liġi:

Titolu IIA
Fuq il-Kustodja

Bord dwar il-Kustodja

519A (1). Għandu jkun hemm Bord dwar il-Kustodja, li huma
grupp ta' nies li jiddeċiedu min se jkun se jieħu ħsiebek, u li
jagħmlu l-President ta' Malta skont il-parir tal-Prim Ministru
wara li jkun tkellem ma' membri oħra fil-Parlament.

(2) Il-Bord tal-Kustodja jrid ikun magħmul minn tiliet
persuni li huma:

(a) Imħallef jew Maġistrat jew persuna li kienet
Imħallef jew Maġistrat, li għandha tkun ukoll dak li
jmexxi l-Bord

(b) membru li jkun magħżul mill-KNPD wara li din
tkun tkellmet ma' għaqdiet oħrajn li jaħdmu ma' persuni
b'diżabilità

(ċ) membru li jkun magħżul mill-awtorità li tieħu ħsieb id-
drittijiet ta' persuni bi problemi ta' saħħa mentali wara li din
tkun tkellmet mal-għaqdiet li jaħdmu ma' persuni lli
għandhom problemi ta' saħħa mentali:

Persuni oħra bħal dawn li semmejna hawn fuq jistgħu wkoll
jintgħażlu biex ikunu f'dan il-Bord meta ma jkunux jistgħu l-
membri l-oħrajn.

(3) Il-President li jmexxi l-Bord u anke l-persuni l-oħrajn
għandhom jibqgħu fil-Bord għal 3 snin, u wara jistgħu wkoll
jerġgħu jiġu magħżula.

Jekk membru tal-Bord jiġi magħżul xi żmien wara li ġew
magħżula l-membri l-oħrajn, dan il-membru għandu xorta
jispiċċa fl-istess żmien bħall-oħrajn.

(4) Persuni li ma jistgħux ikunu membri fil-Bord huma dawn:

(a) Ministru, jew min jaħdem fil-Parlament, Sindku
jew min jaħdem f'xi Kunsill Lokali.

(b) persuna li jkunu mneħħija d-drittijiet tagħha
bil-liġi.

(c) persuna li jkollha bżonn lil xi ħaddieħor biex
jieħu ħsiebha.

(d) persunali tkun falluta u ma jkollhiex flus.

(e) persuna li nqabdet tagħmel xi ħaġa ħażina lil
nies oħra, jew serqet jew ħadet xi flus li mhux
tagħha, jew ħadet affarijiet li kienu misruqa,
jew għamlet affarijiet oħra li jmorru kontra l-

liġi.

(5) Jista' jkun hemm bżonn li jilħqu membri oħrajn
f'dan il-Bord:

a. meta jkun għadda ż-żmien li suppost
joqogħdu fuq il-Bord.

b. jekk ikun hemm affarijiet li ġraw li
suppost ma jħallux lill-persuna tkun
membru fil-Bord.

c. jekk xi membru jiddeċiedi li jieqaf.

(6) Meta jintgħażlu l-persuni għall-Bord u anke meta l-
membri tal-Bord jiddeċiedu li jieqfu mill-Bord, din għandha
tidher fuq il-Gazzetta tal-Gvern:

Iżda jekk din ma tiġix tidher fuq il-Gazzetta, xorta waħda
jittieħdu d-deċiżjonijiet.

(7) Il-Bord għandu jimxi skont kif miktub f'din il-Liġi stess
u f'xi regolamenti li l-Ministru għall-Politika Soċjali flimkien
mal-Ministri tal-Gustizzja u tas-Saħħa jkunu għamlu.

(8)Jekk il-Bord isir jaf li hemm xi ħaġa li mhux sew
fix-xogħol li jagħmel il-Bord, il-Bord għandu jgħid
dwar dan lil min jaħdem fuq hekk.

(9)Jekk ikun hemm ukoll xi suspett dwar xi ħaġa
ħażina ħafna fix-xogħol li jkun qiegħed isir mill-Bord,
il-Bord għandu wkoll jgħid lil min ikun jista' jieħu ħsieb.

(10)Meta l-Bord ikun qiegħed jagħmel xogħlu, irid
jiddeċiedi waħdu u mhux xi ħaddieħor jiddeċiedi xi
affarijiet minfloku.

(11jil-Ministru għandu jlaħħaq persuna biex tkun bħala
reġistratur tal-Bord biex dan jieħu ħsieb xi affarijiet fil-
Bord.

(12)Sakemm ma jkunx deċiż mod ieħor, il-Bord għandu
jiltaqa' fil-privat.

Proċeduri

519B. (1) Il-Bord, fix-xogħol tiegħu, għandu jagħmel l-
affarijiet fi żmien kif suppost u għandu wkoll jobdi r-regoli,
jiġifieri dak li suppost jew li mhux suppost isir. Kull każ
għandu jinstema' fi żmien 30 ġurnata minn meta l-persuna
tkun tkellmet.

(2) Il-Bord għandu jagħmel ir-regoli, jiġifieri dak li suppost isir
u dak li mhux suppost isir dwar kif jimxu l-affarijiet:

Imma l-membri kollha fil-Bord għandhom jattendu fil-laqgħat.

(3) Kulmin jagħti xhieda quddiem il-Bord jista'
jagħmel hekk jekk bil-kliem jew bil-kitba jew b'xi
mod ieħor.

(4) Il-President tal-Bord jista' jitlob li jsir ġurament,
jiġifieri li dak li qiegħda tgħid il-persuna huwa
minnu.

(5) Il-Bord jista' jordna lir-reġistratur tal-Bord biex

persuna li taħdem il-Qorti twissi jew tavża persuna biex
tidher quddiemu jew biex iġġib magħha xi karti li jkun hemm
bżonn.

(6) Il-Bord jista' wkoll jibgħat lil xi nies sabiex iġibu persuni
biex jagħtu xhieda. Il-Bord jista' jitlob l-għajnuna ta' xi nies li
jaħdmu l-Qorti jew lil Pulizija meta jmur għand in-nies.

(7) Jekk xi persuna li tkun imwissija ma tiġix meta jkun
suppost li tiġi, din il-persuna tkun kisret il-liġi u għalhekk il-
Qorti tista' twaħħalha sa 250 ewro jew sa tliet xhur ħabs, jew
it-tnejn li huma flimkien.

(8) Il-persuni li jidhru quddiem il-Bord iridu juru rispett lejn il-
Bord. Jekk ma jagħmlux dan ikunu qed jiksru l-liġi.

(9) F'ċertu każi, il-Bord jista' jordna lil persuna biex tħallas xi
spejjeż tal-proċeduri. Dan isir meta jkun hemm bżonn.

(10) Kull meta l-Bord jagħti ordni lil persuna, għandu dejjem
ikun hemm ir-raġunijiet ukoll, jiġifieri għal xiex qegħdin jagħtu
din l-ordni.

Ħatra ta' esperti u talba għal informazzjoni

519C. (1) Il-Bord dwar il-Kustodja jista' jqabbad lil
persuni li jifhmu biex jgħinu fix-xogħol tiegħu.

(2) Il-Bord jista' jistaqsi lil postijiet tax-xogħol tal-Gvern,
kunsill lokali jew xi persuni oħra biex jagħtu. xi
informazzjoni li jkun hemm bżonn, u jista' wkoll jagħmel ordni
li dawn jibgħatu r-rapport tagħhom lil Bord f'ċertu żmien.

Il-mod kif xi ħadd isir kustodju

5190. (1) Talba biex isir kustodju, jiġifieri xi ħadd jieħu ħsieb
il-persuna jew xi affarijiet tal-persuna, għandha ssir lill-Bord
dwar il-Kustodja.

(2) Fit-talba biex ikun hemm kustodju, għandu jkun hemm l-
affarijiet kollha għalfejn saret it-talba u anke l-ismijiet tax-
xhieda, jekk ikun hemm.

(3) Kull informazzjoni li kien hemm waqt it-talba għandha tiġi
murija lill-Bord.

Eżami tal-persuni li dwarhom qed tintalab il-kustodja u l-
ħatra ta' kustodju temporanju

(1) Il-Bord dwar il-Kustodja għandu jara li l-persuna
b'diżabilità li jkun qiegħed jintalab il-kustodja għaliha, tidher
quddiem il-Bord biex tiġi mistoqsija xi mistoqsijiet lilha jew lil
persuna oħra li jqabbad il-Bord stess. Il-Bord jista' dejjem
ipoġġi kustodju għal żmien qasir waqt li jkunu għaddejjin l-
affarijiet.

Dan il-kustodju ma jistax idum iktar minn 26 gimgħa (jiġifieri
6 xhur), u f'dan iż-żmien għandu jiġi deċiż jekk għandux ikun
hemm kustodju.

(2) Fejn ikun hemm bżonn, il-Bord dwar il-Kustodja jmur hu
ħdejn il-persuna b'diżabilità biex jiltaqa' magħha.

(3) Meta jkun hemm bżonn, il-Bord jista' jgħid jew
jagħżel avukat biex jgħin lil persuna.

Ħatra ta' kustodju

519F. (1) Jekk il-Bord dwar il-Kustodja jaħseb li: hemm
raġuni tajba biex ikun hemm kustodju, dan għandu jgħid min
se jkun il-kustodju. Il-kustodju jrid jimxi skont kif suppost, u
skont dak li tgħid din il-Liġi stess.

(2) Meta jkun hemm deċiżjoni dwar jekk persuna b'diżabilità
jkollhiex bżonn kustodju, jiġifieri xi ħadd li jieħu ħsiebha, jew
le, il-Bord għandu jara jekk il-bżonnijiet tal-persuna
b'diżabilità jistgħux jieħdu ħsiebhom persuni oħra minflok
kustodju biex kemm jista' jkun il-persuna b'diżabilità jkollha
iktar libertà fuq dak li tixtieq tagħmel.

(3) Meta l-Bord jiddeċiedi li jkun hemm kustodju għal
persuna b'diżabilità, jiġifieri xi ħadd li jieħu ħsiebu/ha, il-
persuna xorta għandu jkollha l-libertà kollha possibbli f'dak li
tkun tixtieq tagħmel.

(4) Meta l-Bord jordna biex ikun hemm kustodju, huma
għandhom ukoll jagħmlu laqgħa mill-inqas fi żmien sentejn,
biex jaraw kif sejrin l-affarijiet u jekk ikunx hemm bżonn li
tinbidel xi ħaġa.

Imma l-Bord jista' jagħmel dan anke qabel is-sentejn jekk
jara li hemm bżonn tinbidel xi ħaġa fil-kustodja.

(5) Ir-reġistratur tal-Qorti għandu jżomm lista tan-nies li
għandhom. kustodja. Il-Bord għandhom jgħidulu meta
persuna b'diżabilità tingħata kustodja jew meta ma tibqax bil-
kustodja.

(6) Ir-reġistratur tal-Bord għandu jżomm lista bl-ismijiet tal-
persuni b'diżabilità kollha li għandhom kustodja, jiġifieri dawk
li jkun hemm xi ħadd jieħu ħsieb ta' xi affarijiet jew l-affarijiet
kollha tagħhom.

(7) Ir-reġistratur tal-Bord, li jkun qed jieħu ħsieb din il-lista,
ma jistax jagħti ismijiet tan-nies jew informazzjoni oħra,
sakemm il-Bord ma jgħidx li jista' jagħti din l-informazzjoni
għax ikun hemm bżonn.

Persuni li jistgħu jsiru kustodji

519G. (1) Il-Bord dwar il-Kustodja jista' jagħmel kustodju
biex tieħu ħsieb xi affarijiet jew l-affarijiet kollha ta' persuna
b'diżabilità lil dawk il-persuni li jkollhom iktar minn 18-il sena,
ikunu jgħixu f'Malta u jekk il-persuna tkun trid. Meta jagħżlu l-
kustodju, il-Bord irid ikun ċert fuq dan li ġej:

(a)

(b)

(ċ)

(d)

(e)
(f)
(ġ)
(9)

din il-persuna tkun tista' tieħu ħsieb. lil
ħaddieħor, b'dak kollu li suppost tagħmel,
skont kif hemm miktub f'din il-Liġi.

ix-xogħol li se tagħmel il-persuna se jkun
dejjem għall-ġid tal-persuna li tkun qiegħda
tieħu ħsieb.

dak li jkun irid il-kustodju ma jkunx kontra dak
li tkun tixtieq il-persuna b'diżabilità li jkun qed
jieħu ħsieb tagħha. Jekk jiġri dan, il-kustodju
għandu jgħid mill-ewwel lill-Bord kif isir jaf.
il-kustodju ma jkunx Ministru, jew Segretarju
Parlamentari jew membru fil-Parlament, jew
inkella jmexxi jew ikun parti minn kunsill lokali.
il-kustodju ma jkunx xi ħadd li tneħħewlu d-
drittijiet tiegħu bil-Liġi.

il-kustodju ma jkunx xi ħadd li hu stess
għandu kustodju jieħu ħsiebu.

il-kustodju ma jkunx xi ħadd li hu fallut, jiġifieri
ma jkollux flus.

il-kustodju ma jkunx xi ħadd li jkun għamel xi
ħaġa ħażina kontra l-Liġi, jew seraq xi affarijiet
jew flus, jew għamel xi affarijiet oħra kontra l-
familja.

Imma l-Bord jista' jagħmel żewġ kustodji għal persuna
b'diżabilità waħda, u kull wieħed minn dawn jagħmlu affarijiet
li suppost jagħmlu kif miktub qabel, kif jiddeċiedi l-Bord.

(2) Biex jiddeċiedi jekk persuna b'diżabilità hix tajba biex
tkun kustodju għal ħaddieħor, il-Bord għandu jara dak li
tixtieq il-persuna, jekk ikunx hemm ix-xewqa li jkun xi ħadd
minn tal-familja jew xi ħaddieħor li l-persuna b'diżabilità tkun
taf, u anke kemm dak li jkun ser jieħu ħsieb il-persuna
b'diżabilità jkunx jaqbel mal-persuna.

(3) Il-kustodju, jiġifieri dak li jkun qed jieħu ħsieb persuna
b'diżabilità, ma jistax jieħu xi flus għax-xogħol li jkun qiegħed
jagħmel, sakemm il-Bord ma jkunx iddeċieda mod ieħor.

(4) Jekk il-Bord jara li l-kustodju ma jkunx qiegħed jagħmel l-
affarijiet kif suppost, jista' jpoġġi persuna oħra li toqgħod
kustodja u li tkun tista' tieħu ħsieb il-persuna b'diżabilità
b'mod aħjar.

(5) Il-Bord jista' wkoll jiddeċiedi biex ibiddel il-kustodju jekk
ikun hemm bżonn u jkun hemm raġuni tajba u biżżejjed.

Dmirijiet, jiġifieri dak li għandu jagħmel il-kustodju meta jkun
hemm bżonn li jieħu ħsieb xi propjetà

519H (1) Skont kif jiddeċiedi l-Bord, il-kustodju jkun jista'
jieħu ħsieb flus u affarijiet oħra tal-persuna li jkun qiegħed
jieħu ħsieb. Meta jsir kustodju, fi żmien xahrejn, irid jagħti lill-
Bord lista ta' affarijiet li għandha l-persuna b'diżabilità, inkluż
flus u propjetà.

(2) Il-kustodju li jirċievi xi flus jew xi affarijiet oħra li jkunu
għall-persuna b'diżabilità li qed jieħu ħsieb, għandu jżomm
lista tal-affarijiet kollha li rċieva.

(3) Il-kustodju għandu jgħid u jara jekk il-Bord jaqbilx,
qabel ma jagħti lil ħaddieħor xi propjetà jew affarijiet oħra
li huma tal-persuna b'diżabilità li hu jkun qiegħed jieħu
ħsieb.

Jekk ikun hemm drabi li l-kustodju jagħti jew ibigħ
xi propjetà jew affarijiet tal-persuna b'diżabilità mingħajr ma
dan għandu permess, dawn jiġu li qatt ma saru.

Imma dan ma jfissirx li l-kustodju ma jistax jipprovdi
għal dak li jkollha bżonn il-persuna li jkun qiegħed jieħu
ħsieb.

(4) Il-kustodju għandu wkoll jagħti lill-Bord dwar il-Kustodja
lista ta' kemm ħareġ u daħħal flus għal persuna b'diżabilità,
u jagħmel ġurament li jgħid il-verita', u dan irid isir:

(a) kull sena

(b) meta jkun hemm ħaddieħor li se jieħu
ħsieb il-persuna

(ċ) meta jispiċċa ż-żmien tal-kustodju.

(5) Fi żmien 13-il ġimgħa (tliet xhur) minn meta tmut
il-persuna b'diżabilità li jkollha kustodja, il-kustodju
tagħha għandu jagħti lill-Bord lista ta' affarjiet li
għamel, jiġifieri dawk il-flus li nefaq u daħħal u l-affarijiet li
kien imexxi hu, u anke, jekk ikun hemm, il-flus li nefaq
għall-funeral u d-difna.

(6) Kull persuna oħra, bħal membri oħra tal-familja jew xi
ħaddieħor li jkun jixtieq ikellem lill-Bord u jgħid dak li jkun
jixtieq jgħid fuq il-mod kif il-kustodju qiegħed imexxi l-flus
tal-persuna u jieħu ħsiebha, jistgħu jagħmlu dan wara li
jkunu kellmu lill-kustodju, jiġifieri dak li jkun qiegħed jieħu
ħsieb l-affarijiet tal-persuna.

Kustodju jista' jitlob parir
5191. (1) Il-kustodju jista' jsaqsi lill-Bord dwar il-Kustodja
dwar affarijiet li għandhom x'jaqsmu max-xogħol tal-

Kustodju skont dak li suppost jagħmel.

(2) Il-Bord jista' jibgħat il-mistoqsijiet li għamel il-kustodju
lil persuna oħra skont il-bżonn.

(3) Il-Bord jista':
(a) jaċċetta jew ma jaċċettax dak li jkun jrid

il-kustodju
(b) jagħti parir dwar x'inhu l-aħjar li jsir

(ċ) jgħid u jordna xi jrid isir jew ibiddel xi
affarijiet fl-ordni tal-kustodja

(4) Ma għandux jingħata kastig lill-kustodju li jkun
għamel xi ħaġa ħażina sakemm il-Bord ma jkunx ċert li
jkun għamel xi ħaġa ħażina.

Meta titneħħa l-kustodja

519J. (1) Kull persuna li tagħmel talba biex issir
kustodju, jiġifieri tieħu ħsieb xi affarijiet ta' xi ħaddieħor,
tista' titlob lill-Bord dwar il-Kustodja biex ma jibqax
kustodju, u l-Bord wara li jara t-talba, jista' jiddeċiedi li l-
persuna ma tibqax bil-kustodja, jekk:

(a) ir-raġuni li ntgħażel il-kustodju ma
għadhiex hemm

(b) ikun hemm biżżejjed raġunijiet biex il-
kustodja tiġi mneħħija.

(2) Meta l-persuna b'diżabilità li: jkollha
kustodja tmut, il-kustodju għandu jinforma b'dan lill-Bord fi
żmien ġimgħa.

Xogħol speċjali tal-Bord

519K. (1) Jekk il-Bord dwar il-Kustodja jsir jaf li hemm
persuna b'diżabilità li qed tbati għax mhux qiegħda tkun
trattata sew, il-Bord jista' jgħid lil xi ħadd, jew iktar minn
persuna waħda, biex imorru jaraw lil persuna b'diżabilità u
jagħmlu rapport dwar dan, jiġifieri jiktbu dak li qed isir
ħażin. Dan ir-rapport irid jingħata lill-Bord fi żmien erbat
ijiem jew fiż-żmien li tkun qalet il-Qorti.

Il-Bord, jekk ikun hemm bżonn, jista' jitlob li dawn n-nies
jieħdu ġurament, jiġifieri li qegħdin jgħidu l-verità f'dak li
kitbu fir-rapport.

(2) Meta l-persuna li tkun intgħażlet biex
tagħmel ir-rapport ma tkunx tista' tagħmel dan għax issib

xi problemi, il-Bord jista' jgħid lill-Pulizija biex dawn jagħtu
l-għajnuna biex il-persuna tkun tista' tagħmel ir-rapport.

(3) Meta l-Bord jirċievi r-rapport, il-Bord jista',
wara li jara x'jaħsbu nies oħra, jgħid lil min hemm bżonn
sabiex jara kif il-persuna b'diżabilità ma tibqax tkun
trattata ħażin, jew li jieqfu l-affarijiet l-oħra li qed isiru
ħażin.

(4) Sabiex tagħti l-għajnuna li hemm bżonn biex
isir ir-rapport, il-Pulizijia tista' tidħol f'kull post u anke tuża
forza biex tidħol xi mkien, sabiex ikunu jistgħu jaraw il-
persuna b'diżabilita' u jagħmlu r-rapport b'dawk l-affarijiet
li raw.

(5) Il-membri tal-Bord dwar. il-Kustodja, ir-
reġistratur jew xi persuna oħra li tkun qiegħda tagħmel xi
affarijiet li jkun irid il-Bord ma għandhomx jinżammu
personalment responsabbli meta dak li qed jagħmlu
jkunu qed jagħmluh b'intenzjoni tajba.

Appell minn xi deċiżjoni li jieħu l-Bord

519L. (1) Kull persuna li tħoss li l-Bord dwar il-
Kustodja ma ħadux deċizjoni tajba tista' tappella, jiġifieri
tgħid lill-Qorti biex jerġgħu jaraw id-deċiżjoni li jkun ħa l-
Bord.

(2) Biex il-Qorti terġa' tara d-deċiżjoni li jkun ħa l-
Bord, dan l-appell għandu jsir fi żmien 20 ġurnata minn
meta l-Bord ikun ħa d-deċiżjoni.

(3) L-appell li jsir, jiġifieri biex tiġi riveduta d-
deċiżjoni li jkun ħa l-Bord, m'għandux iwaqqaf dak li jkun
iddeċieda l-Bord, sakemm il-Qorti ma tiddeċidix mod
ieħor.

Persuni li jitneħħewlhom id-drittijiet tagħhom jew li ma
jkunux jistgħu jagħmlu l-affarijiet waħedhom

519M. (1) Kull persuna msemmija f'din il-liġi tista' tgħid
lill-Qorti biex tbiddel id-deċiżjoni li tkun ittieħdet dwar xi

persuna b'diżabilità li: tiddependi għalkollox: minn
ħaddieħor. Barra dan, il-Qorti tista' tgħid lill-Bord tal-
Kustodja biex jgħinha dwar dan.

(2) Meta l-Qorti tara li hemm biżżejjed raġunijiet
biex tinbidel id-deċiżjoni li tkun ħadet qabel, din għandha
tagħmel dan u tavża lill-Bord dwar il-Kustodja.

Setgħa biex isiru regolamenti

519N. Il-Ministru li jieħu ħsieb il-ġustizzja, flimkien mal-
Ministru li jieħu ħsieb l-affarjiet soċjali u l-Ministru
tas-saħħa jistgħu jagħmlu xi regoli ġodda, jiġifieri
kif suppost timxi, biex l-affarijiet li hawn miktub
hawnhekk isiru aħjar u bla ma ssir ħsara fuq dak
li ntqal qabel. Dawn ir-regoli jistgħu:

(a) jiktbu kif suppost għandhom isiru l-
affarijiet tal-Bord dwar il-Kustodja;

(b) jaraw kif se jinżamm ir-reġistru dwar
liema persuni b'diżabilità għandhom
kustodja u dwar min hu kustodju. Ir-
reġistru jista' jinżamm ukoll permezz
tal-kompjuter;

(ċ) jagħmlu l-formoli li jkun hemm bżonn
isiru;

(d) ikun hemm lista ta' affarijiet li mhux
suppost isiru u anke multi ta' mhux
iktar minn tliet elef ewro (3000 ewro),
jiġifieri flus li trid tħallas jekk ma timxix
skont kif suppost isir;

(e) jgħidu l-flus li għandhom jingħataw
biex il-kustodju jkun jista' jieħu ħsieb
flus tal-persuna b'diżabilità fejn ikun
hemm bżonn;

(f) jiktbu dawk li jridu jitħallsu lill-esperti
li jkun għażel il-Bord, jiġifieri nies li
jkunu jafu u jifhmu ħafna fuq dan ix-
xogħol.

Tibdil fl-Artiklu 22 tal-Att dwar Opportunitajiet Indaqs lil
Persuni b 'Dizabilita' (Kap. 413)

6.

(a)
(b)

(ċ)

L-Artiklu 22 tal-Att dwar Opportunitajiet
Indaqs lil Persuni b'Dizabilità għandha
tinbidel u tiġi hekk:

fil-paragrafu (r), minflok il-kliem 'b'diżabilità
u', għandha tintuża l-kelma 'b'diżabilità';
fil-paragrafu (s) tiegħu, minflok il-kliem
'minn Malta' għandu jinkiteb 'minn Malta;
u';

wara l-paragrafu (s), għandu jiżdied dan li
ġej:

'(t) sabiex jara li l-ordnijiet tal-Kustodja
qegħdin jsiru tajjeb'.

