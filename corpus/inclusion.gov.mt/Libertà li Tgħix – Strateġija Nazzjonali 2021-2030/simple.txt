Libertà li Tgħix

Strateġija Nazzjonali 2021-2030 għal
Malta dwar id-Drittijiet ta' Persuni
b'Diżabilità

Verżjoni faċli biex taqra

Biex tkun taf eżatt x'hemm miktub fid-dokument sħiħ, tista' taqrah
minn fuq il-link hawn taħt:

https://inclusion.gov.mt/wp-content/uploads/2021/10/Disabilitv-
Doc-MLT-SEP-21.pdf

Dan il-fuljett ħadmu fuqu Lorraine Pleven u Isabel Bonello mill-Kummissjoni
għad-Drittijiet ta' Persuni b'Diżabilità (CRPD).

L-Istrateġija Nazzjonali huwa dokument b'lista ta' affarijiet li ser
ikun qiegħed jagħmel il-Gvern ta' Malta fis-snin li ġejjin fis-settur
tad-diżabilità.

Din l-Istrateġija Nazzjonali saret biex inkunu nafu x'ser ikun
qiegħed isir f'Malta fuq id-drittijiet ta' persuni b'diżabilità, bejn is-
snin 2021 u 2030.

Is-sena 2030 intgħażlet biex tkun taqbel mas-sena li ġiet magħżula
mill-Ġnus Magħquda biex isiru l-affarijiet li ġew miktuba fid-
dokument li jgħidulu 'Għanijiet għal Żvilupp Sostenibbli tal-Ġnus
Magħquda'.

Il-Ġnus Magħquda huwa grupp ta' pajjiżi li jaqblu u jaħdmu biex
jagħmlu affarijiet li jkunu ta' ġid għal-lum u għall-futur.

L-Istrateġija Nazzjonali taqbel ukoll ma' dokument ieħor li kien sar
fis-sena 2014, li jismu 'Politika Nazzjonali dwar drittijiet ta' persuni
b'diżabilità', li jgħid li l-persuni b'diżabilità kollha għandhom ikunu
trattati indaqs (l-istess).

F'dan id-dokument tal-Istrateġija Nazzjonali hawn miktub ukoll l-
affarijiet li nbidlu f'Malta u barra minn Malta mis-sena 2014 s'issa.

Kif saret din l-Istrateġija Nazzjonali2

Fis-sena 2015, bdejna naħdmu u nitkellmu ma' persuni differenti
biex isir dan id-dokument tal-Istrateġija Nazzjonali, biex ikollna lista
ta' affarijiet li jridu jsiru fis-settur tad-diżabilità.

Id-Direttorat għall-Affarijiet tad-Diżabilità (DDI)

Id-Direttorat għall-Affarijiet tad-Diżabilità (DDI) se jkun qiegħed
jaħdem fuq l-affarijiet li hemm miktubin f'dan id-dokument tal-
Istrateġija Nazzjonali.

Dan l-uffiċċju (DDI) jaħdem flimkien ma' persuni li jaħdmu
f'dipartimenti differenti tal-Gvern, permezz ta' grupp li jismu 'Kumitat
ta' Koordinazzjoni Interdipartimentali' (IDCC)

u

permezz ta' grupp ieħor li jismu 'Kumitat Amministrattiv
Interministerjali' (IACD) dwar id-diżabilità, li huwa Kumitat li fih
hemm nies li ġejjin minn Ministeri differenti.

Dawn il-Kumitati qegħdin hemmhekk biex jitkellmu u jaħdmu fuq l-
affarijiet li: hemm miktubin f'dan id-dokument. tal-Istrateġija
Nazzjonali.

Kull 3 xhur, ser isir rapport li fih ikun hemm miktub ix-xogħol li jkun
qiegħed isir.

Il-Kummissjoni għad-Drittijiet ta' Persuni b'Diżabilità (CRPD) se
tkun qiegħda tiċċekkja li dak li hawn miktub f'dan id-dokument ikun
qiegħed isir.

Ħaġa importanti ħafna li hi mniżżla f'dan id-dokument, kif hemm
miktub fid-dokument tal-Konvenzjoni tan-Nazzjonijiet Uniti għad-
Drittijiet ta' Persuni b'Diżabilità, hija 'Xejn dwarna, Mingħajrna'.

Dan ifisser li ma jistax jittieħdu deċiżjonijiet jew isiru affarijiet jekk
ma jkunx hemm persuni b'diżabilità involuti fihom.

Dan irid isir billi:

Persuni b'diżabilità jkunu involuti meta jkunu se jittieħdu
deċiżjonijiet;

u

Jkun hemm il-parteċipazzjoni tan-nies fis-soċjetà inġenerali.

Dan. il-grupp ta' nies jinkludi akkademiċi (għalliema),
organizzazzjonijiet biex kulħadd ikun trattat l-istess u persuni oħra li
jaħdmu fil-qasam ta' persuni b'diżabilità. Dan il-grupp se jkun jismu
'ENGAGE'..

Ser ikunu l-persuni b'diżabilità stess pero li jiddeċiedu dwar il-futur
tagħhom.

F'dan id-dokument tal-Istrateġija Nazzjonali nsibu lista ta' affarijiet li
jridu jsiru fis-snin li ġejjin u għandhom żmien sa meta jridu jsiru.

Il-kulur tat-titlu jispjega ż-żmien li fih iridu jsiru:

Dawn huma l-affarijiet li hemm miktuba fl-Istrateġija Nazzjonali u li
jridu jsiru fis-snin li ġejjin:

Objettiv 1: Riformi u Ugwaljanza

Din tfisser li se jkun hemm bidliet f'xi liġijiet u se jkun hemm xi liġijiet
ġodda dwar id-drittijiet ta' persuni b'diżabilità.

Se jingħata wkoll tagħlim lil xi ħaddiema tas-CRPD biex ikunu jafu aktar
dwar il-bidliet fil-liġijiet li se jsiru.

Din tfisser li hemm grupp ta' persuni li jaraw il-liġijiet u dokumenti oħra
li hemm bħalissa, u jaraw x'hemm bżonn jirranġaw fihom.

Se jingħata wkoll tagħlim lil ħaddiema tas-CRPD biex ikunu jafu aktar
dwar dawn il-bidliet.

Din tfisser li se jkomplu jsiru laqgħat biex jinbidlu l-modi ta' kif jaħdmu
organizzazzjonijiet differenti biex jaraw il-bżonnijiet ta' persuni
b'diżabilità, u minflok ikun hemm organizzazzjoni waħda li tieħu ħsieb.
Il-Persuni b'diżabilità u l-familjari tagħhom għandhom wara jingħataw
lista sħiħa bis-servizzi li huma jistgħu jużaw.

Objettiv 2: Riċerka u Ġbir ta' Data

Din tfisser li se jkun hemm laqgħat ma' organizzazzjonijiet li jagħmlu
teknoloġiji jew affarijiet li jgħinu l-persuni b'diżabilità. Dan biex ikollna
aktar informazzjoni u nsiru nafu iktar x'hemm bżonn isir.

Din tfisser li se nitkellmu ma' organizzazzjonijiet differenti fuq attivitajiet
ta' divertiment u naraw kif dawn jistgħu jsiru aċċessibbli u adattati għal
tfal u żgħażagħ b'diżabilità.

Din tfisser li għandu jkun hemm dokument li fih jgħid kif il-Ministeru
għad-Drittijiet tal-Persuni b'Diżabilità, id-Dipartiment tad-Disabilitv
Studies u l-Access Disabilitv Support Unit tal-Università, u skejjel u
universitajiet oħrajn, se jkunu qegħdin jaħdmu flimkien biex issir
riċerka.

Riċerka ssir biex inkunu nafu iktar fuq xi ħaġa.

Din tfisser li ser isiru laqgħat u xogħol biex id-Dipartiment tad-Disabilitv
Studies fl-Università jinforma aktar lin-nies dwar ir-riċerka li ssir fil-
qasam tad- Diżabilità.

Din tfisser li d-Direttorat għall-Affarijiet tad-Diżabilità (DDI) se jkun
qiegħed jaħdem mal-Uffiċċju Nazzjonali tal-Istatistika (NSO), biex l-
informazzjoni li tinġabar dwar diżabilità tkun kif suppost.

L-Uffiċċju Nazzjonali tal-Istatistika (NSO) huwa uffiċċju tal-Gvern li
huwa risponsabbli sabiex jiġbor informazzjoni dwar affarijiet differenti
f'Malta.

Objettiv 3: Sensibilizzazzjoni dwar id-Diżabilità

Id-Direttorat għall-Affarijiet tad-Diżabilità (DDI) u l-Ministeru għad-
Drittijiet ta' Persuni b'Diżabilità, se jkunu qegħdin jaħdmu biex in-nies
ikunu jafu iktar dwar persuni b'diżabilità u l-ħajja tagħhom, minn fuq it-
Televixin, l-internet, u b'modi oħrajn.

Din tfisser li sccRPD għandha taħdem biex in-nies ikunu jafu iktar dwar
il-liġijiet fuq diskriminazzjoni minħabba diżabilità.

Din tfisser li sccRPD għandha taħdem biex jingħata tagħlim fuq
diżabilità lil persuni li jaħdmu mal-Gvern u ma' kumpaniji privati u li
jipprovdu servizzi.

Din tfisser li jkun hemm tagħlim tal-lingwa tas-sinjali lil membri tal-istaff
li jistgħu jiltaqgħu ma' persuni Deaf u lil studenti ta' skejjel sekondarji.

Objettiv 4: Aċċessibilità

Din tfisser li se jkun hemm laqgħat u xogħol ma' Transport Malta u
organizzazzjonijiet oħra biex ikun hawn aktar aċċessibilità fit-toroq u

q
je)

(i

D

(e)

—

Din tfisser li se jsiru laqgħat u xogħol biex it-trasport pubbliku u s-
servizz tat-taxi jsiru aktar aċċessibbli għal persuni b'diżabilità u
jingħata tagħlim fejn hemm bżonn.

Din tfisser li se jsiru laqgħat u xogħol biex il-bajjiet u t-turiżmu jsiru
aktar aċċessibbli, skont kif suppost isiru.

Din tfisser li se jsiru laqgħat u xogħol biex isir dokument dwar
informazzjoni aċċessibbli u kif iridu jsiru l-affarijiet biex ikunu
aċċessibbli għal kulħadd.

Ser isiru laqgħat ukoll biex ikun hemm ukoll nies apposta li jagħmlu
dokument aċċessibbli.

Din tfisser li se jsir xogħol biex ikun hawn iktar kotba u materjal ieħor
aċċessibbli għal persuni b'diżabilità f'postijiet bħal libreriji.

Din tfisser li sccRPD għandha tkompli bix-xogħol tagħha biex tara li
l-bini u postijiet pubbliċi jsiru b'mod aċċessibbli, għal persuni
b'diżabilitajiet differenti.

Din tfisser li se jsir xogħol biex ikun hawn dokument li jgħid kif
għandha ssir informazzjoni aċċessibbli għal persuni b'diżabilitajiet
differenti.

Din tfisser li se jsir xogħol biex bini jew postijiet tax-xogħol tal-Gvern
ikunu ċċekkjati biex jaraw jekk humiex aċċessibbli.

Din tfisser li se jsir xogħol biex ikun hawn logo (stampa) ġdida tad-
diżabilità.

4.10: Aċċess għas-Sistema Ġudizzjarja u l-Kapaċità Legali
Din tfisser li se jsir xogħol biex il-Qorti u s-servizzi tal-Qorti, kif ukoll
entitajiet oħra li jaraw li n-nies qegħdin jimxu mal-liġijiet, bħall-
Pulizija, ikunu aċċessibbli għal persuni b'diżabilità.

Ser issir ukoll liġi ġdida biex persuni b'diżabilità jkunu jistgħu jieħdu
d-deċiżjonijiet tagħhom.

Objettiv 5: Parteċipazzjoni fil-Kultura, id-Divertiment u r-Rikreazzjoni
u l-Isport

Din tfisser li se jsiru laqgħat u xogħol biex Postijiet Kulturali, Sportivi
u ta' Divertiment ikunu aċċessibbli għal kulħadd.

Din tfisser li se jsiru laqgħat u xogħol biex Avvenimenti Pubbliċi (li
jkun hemm ħafna nies li jattendu għalihom) ikunu Aċċessibbli għal
Kulħadd.

Din tfisser li se jsiru laqgħat u xogħol biex ikun hawn aktar postijiet
kulturali aċċessibbli għal kulħadd.

Din tfisser li se jsiru laqgħat u xogħol biex persuni b'diżabilità jidhru
aktar fil-Midja (eż. televixin) b'mod tajjeb.

Din tfisser li se jsiru laqgħat u xogħol biex programmi tat-televixin u
riklami jkollhom:

- lingwa tas-sinjali
- il-kliem li tkun qed tgħid il-persuna jkun jidher miktub taħt (sottotitoli).
- lil xi ħadd jispjega dak li qed jintwera fuq it-televixin

Din tfisser li se jsiru laqgħat u xogħol biex ikun hawn aktar attivitajiet
Maltin u tal-isport li jkunu aċċessibbli għal kulħadd.

Objettiv 6: Relazzjonijiet, Familja, Sesswalità, u Ġenituri

Din tfisser li se jsiru laqgħat u xogħol biex ikun hawn aktar tagħlim
fuq sesswalità fl-edukazzjoni.

Din tfisser li se jsiru laqgħat u xogħol biex ikun hemm dokumenti jgħid
xi jrid isir fuq is-saħħa sesswali fejn jidħlu persuni b'diżabilità.

Din tfisser li se jkun hemm persuni apposta li jaħdmu mal-Aġenzija
Sapport li jipprovdu għajnuna lil familji ta' persuni b'diżabilità u
jipprovdu tagħlim.

Din tfisser li se jsiru laqgħat u xogħol biex il-korsijiet li jippreparaw lil
koppji għaż-żwieġ ikunu aċċessibbli għal kulħadd.

Din tfisser li se jsiru laqgħat u xogħol biex ikun hemm dokument fuq
x'hemm bżonn isir dwar id-dritt li tkun ġenitur u li tingħata l-għajnuna li
jkun hemm bżonn.

Din tfisser li se jsiru laqgħat u xogħol biex ikun hemm video clips dwar
persuni b'diżabilità u sesswalità u jingħata tagħlim lil professjonisti,
biex in-nies hemm barra jkunu jafu aktar fuq dan is-suġġett.

Objettiv 7: Edukazzjoni Informali, Formali u Mhux Formali

Din tfisser li ser isiru laqgħat u xogħol biex kull student bilfors ikollu
dak li jgħidulu IEP, iġifieri programm għall-istudent dwar l-edukazzjoni.

Din tfisser li ser isiru laqgħat u xogħol biex meta studenti b'diżabilità
jimxu minn skola għal oħra, dan jibda jsir b'mod aħjar.

Din tfisser li se jsir xogħol biex postijiet bħal skejjel ikunu ċċekkjati ta'
spiss biex jaraw jekk humiex aċċessibbli.

Din tfisser li ser isiru laqgħat u xogħol biex persuni b'diżabilità
jingħataw aktar għajnuna biex jibdew jagħmlu korsijiet tal-kompjuter.

Din tfisser li ser isiru laqgħat u xogħol biex naraw kif l-edukazzjoni,
wara li studenti jispiċċaw l-iskola sekondarja, issir aktar aċċessibbli
għal persuni b'diżabilità.

L-MFHEA huwa entità (grupp) fi ħdan il-Gvern, illi jaħdem sabiex l-
edukazzjoni (it-tagħlim) tkun iktar aċċessibbli, għal dawk il-persuni illi
jkunu jixtiequ jibqgħu jitgħallmu wara li jispiċċaw l-iskola obbligatorja
(ta' bil-fors).

Din tfisser li ser isiru laqgħat u xogħol biex studenti b'diżabilità jkollhom
LSEs (Learning Support Educators) li jkunu kwalifikati u jafu jagħmlu
xogħolhom.

LSEs huma persuni li jappoġġaw lil studenti b'diżabilità fl-iskola,
ġewwa U barra l-klassi.

Din tfisser li ser isiru laqgħat u xogħol flimkien mal-programm
Vouth.Inc tal-Aġenzija Żgħażagħ, biex ikun hawn aktar programmi
għal żgħazagħ b'diżabilità.

Aġenzija Żgħażagħ hija entità (grupp) fi ħdan il-Gvern, illi taħdem fuq
attivitajiet għaż-żgħażagħ kollha f'Malta.Se jsiru wkoll laqgħat biex fl-
iskejjel mainstream, fejn imorru ħafna studenti, ikollhom aktar
affarijiet li jkollhom bżonn studenti b'diżabilità.

Din tfisser li se jkun hemm grupp ta' persuni li jiltaqgħu u jaħdmu biex
l-edukazzjoni tkun inklużiva u aċċessibli għal studenti b'diżabilità.

Objettiv 8: Kura tas-Saħħa

Din tfisser li ser isiru laqgħat u xogħol biex naraw x'hemm bżonn
jinbidel f'dokument li jgħid il-mod ta' kif persuni li jaħdmu fis-saħħa
għandhom iġibu ruħhom fix-xogħol tagħhom.

Din tfisser li ser jingħata tagħlim lil dawk li jaħdmu fil-qasam tas-
saħħa dwar persuni b'diżabilitajiet differenti u kif għandek tagħti aħbar
lil persuni b'diżabilità u lil familjari tagħhom.

Din tfisser li ser isir xogħol sabiex tingħata aktar informazzjoni dwar id-
diżabilità u l-ħtiġijiet ta' persuni b'diżabilità, lill-Bordijiet Mediċi f'Malta.
F'dawn il-Bordijiet, ikun hemm gruppi ta' persuni illi jitkellmu u
jiddeċiedu dwar affarijiet illi għandhom x'jaqsmu ma' saħħa.

Din tfisser li se jsir xogħol biex l-informazzjoni li tingħata fuq is-saħħa
tkun aċċessibbli għal persuni b'diżabilità

Din tfisser li se jsir xogħol mis-CRPD biex jagħmlu rapporti fuq il-
problemi li jkollhom persuni b'diżabilità fis-servizzi għas-saħħa.

Objettiv 9: Xogħol u Impjiegi

Din tfisser li ser jingħata tagħlim dwar diżabilità u informazzjoni
importanti lil kull min iħaddem.

Din tfisser li se jsir xogħol biex ikun hemm dokument dwar x'hemm
bżonn isir fejn jidħol ix-xogħol u persuni b'diżabilità.

Din tfisser li se jsiru laqgħat u xogħol biex isiru xi tibdiliet u tingħata
aktar għajnuna lil persuni b'diżabilità fuq il-post tax-xogħol.

Din tfisser li se jsiru laqgħat u xogħol biex ikun hemm aktar persuni
b'diżabilità li jkollhom għajnuna biex jidħlu f'negozji li jgħidulhom
'Intrapriżi Soċjali' għall-ġid tas-soċjetà.

Din tfisser li se jsiru laqgħat u xogħol biex persuni b'diżabilità jkollhom
servizzi biex jiggwidawhom aħjar għal xogħol li jixtiequ jagħmlu fil-

Din tfisser li se jsiru laqgħat u xogħol biex ikun hemm tagħlim fost iż-
żgħażagħ dwar persuni f'minoranzi, bħal persuni b'diżabilità.

Din tfisser li se jsiru laqgħat u xogħol biex in-nies ikunu jafu aktar dwar
persuni b'diżabilità li jaħdmu u s-servizzi li hawn, u biex jibda jinħareġ
Ċertifikat għal min iħaddem persuni b'diżabilità.

Objettiv 10: Ħajja Indipendenti u fil-Komunità, u Deistituzzjonalizzazzjoni

Din tfisser li se jsiru laqgħat u xogħol biex naraw xi problemi hemm fis-
servizzi fil-kommunità u kif dawn is-servizzi jistgħu jingħataw b'mod aħjar.

Din tfisser li se jsiru laqgħat u xogħol biex ikun hemm aktar għajnuna lil
persuni b'diżabilità li jkollhom bżonn Assistenza Personali.

10.3: Twaqqif ta' Taqsima għat-Taħriġ ta' Min Iħarreġ (Train the
Trainer)
Din tfisser li se jsiru laqgħat u xogħol biex ikun hemm taqsima fl-Aġenzija

Sapport li tipprovdi tagħlim għal dawk il-professjonisti li jaħdmu ma'
persuni b'diżabilità.

Din tfisser li se jsir xogħol biex iktar persuni b'diżabilità u l-familji
tagħhom ikunu jistgħu jċemplu u jsibu għajnuna mill-Helpline tal-
Aġenzija Sapport.

Ser isir xogħol ukoll biex titlesta liġi li tipproteġi lil adulti f'sitwazzjonijiet
vulnerabbli jew li jkollhom bżonn aktar għajnuna.

Din tfisser li se jsiru laqgħat u xogħol flimkien ma' dawk li jipprovdu
servizzi, sabiex is-servizzi jingħataw b'mod aktar tajjeb u aċċessibbli.

Din tfisser li se jsiru laqgħat u xogħol biex persuni b'diżabilità ma
jibqgħux jgħixu f'istituzzjonijiet kbar għal persuni b'diżabilità.

Objettiv 11: Parteċipazzjoni fil-Ħajja Politika u Pubblika

Din tfisser li se jsiru laqgħat u xogħol biex persuni b'diżabilità jkunu
jistgħu jivvutaw b'mod li hu aċċessibbli għalihom.

Din tfisser li se jsiru laqgħat u xogħol biex tingħata għajnuna lil kandidati
b'diżabilità li joħorġu għal elezzjonijiet.

Din tfisser li se jingħata tagħlim dwar diżabilità lill-partiti politiċi u l-
kandidati għal elezzjonijiet kollha, biex ikunu jafu aktar dwar il-ħtiġijiet
ta' persuni b'diżabilità.

Din tfisser li se jsiru laqgħat u xogħol biex ikun hemm aktar aċċessibilità
fil-Parlament.

Objettiv 12: Ġestjoni u Tnaqqis tar-Riskju ta' Diżastri

Din tfisser li d-Direttorat għall-Affarijiet tad-Diżabilità (DDI) se jkun
qiegħed jieħu ħsieb ix-xogħol tat-Task Force, li huwa grupp ta' persuni
li jaħdmu fuq problemi li jkollhom persuni b'diżabilità fis-sitwazzjoni
tal-COVID-19.

Din tfisser li se jsiru laqgħat u xogħol biex isir dokument li jgħid dak li
għandu jsir jekk ikun hemm emerġenza ġenerali (eż. terremot).

Din tfisser li se jsiru laqgħat u xogħol biex is-servizzi ta' emerġenza
jsiru aċċessibbli għal kulħadd.

Servizzi ta' Emerġenza huma dawk is-servizzi li jingħataw mill-Pulizija,
Ambulanzi u Trakkijiet tat-Tifi tan-Nar, meta persuna ċċempel jew
tibgħat SMS lin-numru 112 sabiex tavża illi tkun seħħet emerġenza.

Objettiv 13: Sforzi Reġjonali u Internazzjonali

13.1: Forum tal-Belt Valletta dwar il-Koperazzjoni UE-Dinja
Għarbija dwar id-Drittijiet tal-Persuni b'Diżabilità
Din tfisser li se jsiru laqgħat u xogħol biex id-Direttorat għall-Affarijiet

tad-Diżabilità (DDI) f'Malta jerġa' jibda jaħdem iktar fil-qrib ma' Uffiċċji
f'pajjiżi oħra fl-Unjoni Ewropea u fid-Dinja Għarbija.

Din tfisser li se jsiru laqgħat u xogħol biex id-Direttorat għall-Affarijiet
tad-Diżabilità (DDI) jaħdem iktar ma' organizzazzjonijiet barranin fix-
xogħol tiegħu.

