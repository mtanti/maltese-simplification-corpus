NIRRISPETTAW ID-DIVERSITÀ —
INĦARSU L-EKWITA

L-Istrateġija Nazzjonali dwar l-
Awtiżmu ta' Malta għall-2021—2030

Verżjoni faċli biex taqra

Biex tkun taf eżatt x'hemm miktub fid-dokument sħiħ, tista'
taqrah minn fuq il-link hawn taħt:

https://bit.lv/3COzaRz

Dan il-fuljett ħadmu fuqu Lorraine Pleven u Isabel Bonello mill-Kummissjoni
għad-Drittijiet ta' Persuni b'Diżabilità (CRPD).

Persuni fuq il-firxa wiesgħa ta' awtiżmu tirreferi għal dawk il-
persuni kollha li għandhom il-kundizzjoni ta' awtiżmu, lil min
taffettwah ftit, u lil min taffettwah aktar.

Strateġija Nazzjonali huwa dokument b'lista ta' affarijiet li ser
ikun qiegħed jagħmel il-Gvern fis-snin li ġejjin.

Din l-Istrateġija Nazzjonali saret biex inkunu nafu x'ser ikun
qiegħed isir f'Malta fl-10 snin li ġejjin, għal persuni fuq il-firxa
wiesgħa ta' awtiżmu.

Dan id-dokument huwa l-ewwel Strateġija Nazzjonali dwar l-
Awtiżmu u bdejna naħdmu fuqu mis-sena 2018.

Dan id-dokument stajna nagħmluh bl-għajnuna ta' nies li ġejjin:
- mill-qasam tal-Edukazzjoni,
- mill-qasam tas-Saħħa,
- nies li jaħdmu ma' Ministeri tal-Gvern,
- nies mill-Università u mill-Aġenzija Sapport,
- Kummissjoni għad-Drittijiet ta' Persuni b'Diżabilità (CRPD)

Għamilna laqgħat man-nies li huma stess għandhom l-awtiżmu u l-
familji tagħhom, biex ikollna lista ta' affarijiet li rridu naħdmu fuqhom.

Morna wkoll għal laqgħat barra minn Malta, biex nisimgħu l-opinjoni
tagħhom u anke nitkellmu dwar l-esperjenzi tagħna.

F'dan id-dokument tal-Istrateġija Nazzjonali nsibu lista ta' affarijiet
miktubin hawn taħt u li jridu jsiru fis-snin li ġejjin.

1. X'INHU L-AWTIŻMU2

Ser naħdmu flimkien biex nagħtu iktar informazzjoni dwar x'inhu l-
awtiżmu.

Dan it-tagħlim ser jingħata lil persuni:

e fil-qasam tal-edukazzjoni,

e fil-qasam tas-saħħa,

e fil-qasam soċjali (tas-soċjetà),

e lijaħdmu ġol-ħwienet,

e persunili għandhom l-awtiżmu u l-familji tagħhom,
e lill-pubbliku inġenerali.

Dan it-tagħlim ser isir billi mmorru f'dawn id-dipartimenti, nagħmlu
riklami fuq il-midja soċjali u anke permezz tal-gazzetti u tat-
televiżjoni.

Ser nagħmlu ċert li x-xogħol tagħna jkun qiegħed jirrappreżenta l-
gruppi differenti tan-nies f'Malta, l-iktar dawk li qegħdin f'sitwazzjoni
aktar diffiċli.

Ser nagħmlu ċert li persuni li għandhom l-awtiżmu, il-familji u dawk
qrib tagħhom, ikunu parti mit-tagħlim li se jsir dwar l-awtiżmu.

Ser naħdmu biex dan it-tagħlim dwar l-awtiżmu jkun qiegħed jgħin
biex dawn il-persuni u l-familji tagħhom ikunu aktar aċċettati u
inklużi fis-soċjetà, u sabiex niġġieldu l-buliving u l-ideat żbaljati dwar
l-awtiżmu.

Ser naħdmu biex kulħadd ikun jista' jieħu sehem f'kull attività, fil-
klassi u ħarġiet, u biex it-trasport pubbliku u l-postijiet pubbliċi jkunu
aċċessibbli għal kulħadd. Eżempju l-ġonna u ħwienet.

Ser ngħinu lil dawk il-persuni li għandhom problema biex jitkellmu u
lill-familji tagħhom, billi:

— ngħinuhom biex isiru jafu u biex ikollhom il-flus biex jixtru u
jitgħallmu jużaw apparat li jista' jgħinhom u speech therapv, u

— naraw ukoll li organizzazzjonijiet tal-Gvern u privati, u l-Pulizija,
ikollhom it-tagħlim u l-apparat li hemm bżonn għal persuni li
jkollhom bżonn dan l-apparat biex jitkellmu.

2. IDENTIFIKAZZJONI BIKRIJA U INTERVENTI GĦALL-AWTIŻMU

Servizzi lil tfal żgħar għall-awtiżmu

Ser naħdmu biex nagħmlu aħjar is-servizzi tal-Gvern u tal-privat li
jingħataw lil tfal żgħar li qegħdin fuq il-firxa wiesgħa ta' awtiżmu, u
lill-familji tagħhom, u biex jiżdiedu dawn is-servizzi.

Liġi dwar is-servizzi

Ser naħdmu biex ikun hemm liġi fuq is-servizzi li jingħataw lil persuni
fuq il-firxa wiesgħa ta' awtiżmu.

Ser naraw li jitwaqqfu dawk l-affarijiet u s-servizzi li ma jingħatawx
kif suppost.

Ser naħdmu mal-Gvern biex meta tidħol din il-liġi, il-persuni fuq il-
firxa wiesgħa ta' awtiżmu u l-familji tagħhom ikollhom il-flus li
għandhom bżonn biex jieħdu dawn is-servizzi.

Ser naħdmu wkoll biex ma jkunx hemm ħafna organizzazzjonijiet li
jipprovdu l-istess servizzi.

Ser inkomplu nitkellmu ma' dawk li jipprovdu s-servizzi lil tfal fuq il-
firxa wiesgħa ta' awtiżmu, biex dawn is-servizzi jkomplu jingħataw
bl-aħjar mod.

Servizzi tas-Saħħa

Ser inkunu qed naħdmu biex naraw li l-kura tas-saħħa li tingħata lit-
tfal u liż-żgħażagħ fuq il-firxa wiesgħa ta' awtiżmu, tkun addattata
skont id-diżabilità u l-età.

Ser naraw ukoll li l-kura li tingħata ssir f'postijiet familjari għalihom
pereżempju d-dar, l-iskola jew ix-xogħol.

Numru ta' persuni fuq il-firxa wiesgħa ta' awtiżmu

Ser inkunu qed naħdmu ma' organizzazzjonijiet tal-Gvern u mal-
Uffiċċju tal-Istatistika, biex inkunu nafu kemm hawn persuni fuq il-
firxa wiesgħa ta' awtiżmu.

Dan ser nagħmluh skont kif tgħid il-liġi u biex inkunu nistgħu naraw
aħjar x'servizzi u għajnuna hawn bżonn.

Dijanjosi u Servizzi għal Kulħadd

Ser naħdmu sabiex naraw illi kulħadd ikun jista' jkollu dijanjosi ta'
awtiżmu u servizzi għall-awtiżmu, jekk ikun hemm il-bżonn, mingħajr
ma nħarsu lejn l-età jew il-ġeneru ta' persuna.

Dijanjosi ta' awtiżmu tfisser meta tobba u professjonisti oħra
jgħidulek li int persuna fuq il-firxa wiesgħa ta' awtiżmu.

Ġeneru tfisser li persuna tgħid li hi, per eżempju, mara jew raġel.

Mediċina
Ser inkunu qed naħdmu man-nies u ma' persuni esperti (li jkunu jafu

ħafna), dwar il-mediċina li qed tingħata bħalissa lil persuni fuq il-firxa
wiesgħa ta' awtiżmu u dik li tista' tingħata minflok fil-futur.

Il-vuċi tal-persuni fuq il-firxa wiesgħa ta' awtiżmu

Ser naħdmu biex persuni fuq il-firxa wiesgħa ta' awtiżmu, il-familja
u dawk qrib tagħhom, ikunu involuti meta jsir il-pjan ta' x'għajnuna
u servizzi jkun hemm bżonn għalihom, minn meta jkunu żgħar.

3. EDUKAZZJONI

Ser naħdmu biex l-edukazzjoni li tingħata tkun skont il-bżonn u b'mod
li tinftiehem minn persuni fuq il-firxa wiesgħa ta' awtiżmu.

Ser naraw li kull student ikompli jingħata għajnuna skont il-
bżonnijiet tiegħu/tagħha biex ikompli jistudja wara l-iskola
sekondarja.

Ser naħdmu biex intejbu s-servizzi ta' għajnuna li diġà hawn fl-
iskejjel bħalissa, inklużi servizzi mogħtija b'mod elettroniku
(permezz ta' kompjuter u l-internet).

Tagħlim dwar ix-xogħol

Ser inkunu qed naħdmu man-nies, mad-dipartiment tal-Edukazzjoni
u ma' min iħaddem biex:

naraw li persuni fuq il-firxa wiesgħa ta' awtiżmu jkollhom l-
għajnuna biex jagħżlu x'tip ta' xogħol jixtiequ jagħmlu,

naħdmu biex l-istudenti fuq il-firxa wiesgħa ta' awtiżmu jkollhom
esperjenza ta' xogħol waqt li jkunu għadhom studenti,

ser inkunu qed nagħmlu sistema biex tgħin persuni li qegħdin fuq
il-firxa wiesgħa ta' awtiżmu, meta jispiċċaw mill-iskola u jiġu biex
jibdew jaħdmu.

Tagħlim lill-għalliema

Ser inkunu qed naħdmu biex jingħata tagħlim ta' spiss lill-għalliema
dwar l-awtiżmu.

Ser naraw ukoll li l-istudenti kollha u l-ġenituri tagħhom ikollhom
tagħlim ta' spiss dwar l-awtiżmu.

Tagħlim għal studenti fuq il-firxa wiesgħa ta' awtiżmu

Ser naħdmu mal-Gvern u l-Edukazzjoni biex naraw li l-affarijiet
ikunu magħmulin biex ikunu tajbin u jinftiehmu minn kulħadd, dak li
jgħidulu 'Disinn Universali'.

Ser naħdmu wkoll biex l-istudenti fuq il-firxa wiesgħa ta' awtiżmu
jkunu qegħdin jitgħallmu fi skejjel 'mainstream' ma' studenti oħrajn,
u jingħataw għajnuna u servizzi oħra kif ikun hemm bżonn.

Ser naħdmu biex l-għajnuna li jkun hemm bżonn tibda tingħata
malajr lit-tfal li għandhom bżonn.

— Ser inkunu wkoll qegħdin naħdmu iktar biex tfal fuq il-firxa
wiesgħa ta' awtiżmu jkunu fi klassijiet mat-tfal l-oħra.

— Serinkunu qed naraw il-programmi li qed jagħtu l-iskejjel u naraw
kif jistgħu jkunu aħjar.

Ser naħdmu biex ngħinu aktar lit-tfal u studenti fuq il-firxa wiesgħa
ta' awtiżmu biex tkun iżjed faċli għalihom meta jimxu minn skola
għal oħra.

4. IMPJIEG

Ix-xogħol u persuni fuq il-firxa wiesgħa ta' awtiżmu

Ser naħdmu biex naraw x'inhuma l-bżonnijiet ta' persuni fuq il-firxa
wiesgħa ta' awtiżmu fuq il-postijiet tax-xogħol, u biex niżguraw li dawn
il-postijiet tax-xogħol ikunu aċċessibbli.

Ser ninfurmaw lil min iħaddem bl-affarijiet tajbin li hemm meta
jimpjegaw persuna fuq il-firxa wiesgħa ta' awtiżmu.

Ser nagħtu tagħlim lil min iħaddem u lill-kollegi ta' persuni fuq il-firxa
wiesgħa ta' awtiżmu, inkluż dwar kif il-bżonnijiet ta' persuni fuq il-
firxa wiesgħa ta' awtiżmu jistgħu ikunu moqdija aħjar fuq il-post tax-
xogħol.

Ser naħdmu biex ikun hemm aktar persuni fuq il-firxa wiesgħa ta'
awtiżmu fl-iskemi, programmi u tagħlim għax-xogħol li jeżistu diġà,
inkluż tagħlim dwar kif tagħmel interview għall-impjieg.

— Ser naraw ukoll li persuni fuq il-firxa wiesgħa ta' awtiżmu li l-
familji tagħhom ikunu jafu aktar b'dawn l-iskemi, programmi u
tagħlim għax-xogħol.

Ser naħdmu biex inkomplu ntejbu s-servizzi li hawn bħalissa u li
joffru tagħlim u għajnuna biex persuna ssib u żżomm ix-xogħol.

— Flimkien ma' min iħaddem, ser naħdmu fuq pjan ta' kif wieħed
jista' jsib xogħol li l-iktar ikun adattat għall-kapaċitajiet tal-
persuna, u ta' kif wieħed jista' jżomm ix-xogħol tiegħu wara.

Ser naħdmu u ngħinu kumpaniji ġodda, l-aktar dawk barranin, biex
fix-xogħol tagħhom iżommu f'moħħhom il-bżonnijiet ta' persuni fuq
il-firxa wiesgħa ta' awtiżmu, u ser nippremjaw lill-kumpaniji li
jagħmlu hekk.

Ser naħdmu wkoll biex l-għajnuna li tingħata biex titħallas inqas
taxxa, tibda tingħata wkoll lil persuni fuq il-firxa wiesgħa ta' awtiżmu
li jaħdmu għal rashom.

Ser naħdmu ħafna wkoll biex innaqgsu l-każijiet ta' diskriminazzjoni
ma' persuni fuq il-firxa wiesgħa ta' awtiżmu fuq il-postijiet tax-
xogħol.

— Diskriminazzjoni tfisser meta xi ħadd iġib ruħu b'mod inqas tajjeb,
pereżempju minħabba d-diżabilità.

Ser nitkellmu wkoll ma' organizzazzjonijiet li jaqbżu għal ħaddiema
(trejdjunjins), biex ikunu jafu aktar dwar il-bżonnijiet ta' persuni fuq
il-firxa wiesgħa ta' awtiżmu.

5. ATTIVIŻMU, ATTIVIŻMU MILL-INDIVIDWI KONĊERNATI (SELF-
ADVOCACV), U SENSIBILIZZAZZJONI

Il-vuċi ta' persuni fuq il-firxa wiesgħa ta' awtiżmu

Ser inkomplu naħdmu mal-Kunsill Konsultattiv dwar l-Awtiżmu, li
huwa grupp ta' persuni li jaħdmu flimkien biex isemmgħu l-vuċi ta'
persuni fuq il-firxa wiesgħa ta' awtiżmu, biex:

— nagħtu l-għajnuna li hemm bżonn lil persuni fuq il-firxa wiesgħa
ta' awtiżmu biex isemmgħu leħinhom,

— juru aktar lilhom infushom,

— imexxu gruppi huma stess biex isemmgħu leħinhom.

Ser noħolqu gruppi għall-familji ta' nies fuq il-firxa wiesgħa ta'

awtiżmu biex:

— nagħtu ċans lill-familji biex ikunu parti mill-Kunsill Konsultattiv
dwar l-awtiżmu,

— dan il-grupp jaħdem ukoll ma' organizzazzjonijiet oħra li jeżistu
diġà.

Ser inkomplu norganizzaw laqgħa kull sena ma' dawk li jipprovdu
servizzi biex:

— nitkellmu dwar il-bżonn tas-servizzi tagħhom,

— naraw ix-xogħolli jagħmlu u l-għajnuna li qegħdin jagħtu,

— inkomplu nitkellmu magħhom ta' spiss.

Ser naħdmu u nitkellmu ma' organizzazzjonijiet oħra biex naraw
x'inhuma l-bżonnijiet u d-diffikultajiet li hawn f'postijiet differenti
f'Malta, speċjalment f'Għawdex.

Ser naħdmu wkoll ma' għaqdiet volontarji u organizzazzjonijiet ta'

studenti u żgħażagħ, inkluż il-KNŻ — il Kunsill Nazzjonali taż-

Żgħażagħ, biex dawn:

— jaħdmu aktar għal persuni fuq il-firxa wiesgħa ta' awtiżmu u

għall-inklużjoni, inkluż bħala mexxejja f'dawn l-għaqdiet.

Il-Kunsill Nazzjonali taż-Żgħażagħ huwa grupp li jiġbor fih żgħażagħ
minn ħafna għaqdiet differenti f'Malta, sabiex jitkellmu dwar u jaħdmu
fuq affarijiet li huma importanti għaż-żgħażagħ f'Malta.

Ser naħdmu aktar mal-iskejjel u postijiet li jipprovdu edukazzjoni,
biex dawn joffru tagħlim dwar l-awtiżmu u biex persuna ssemma'
leħinha.

6. L-AWTIŻMU U L-ADULTI

Ser naħdmu ma' adulti fuq il-firxa wiesgħa ta' awtiżmu, permezz tal-
Kunsill Konsultattiv dwar l-Awtiżmu, biex:

inkomplu naraw x'inhuma l-bżonnijiet u d-diffikultajiet li
għandhom l-adulti fuq il-firxa wiesgħa ta' awtiżmu, u għalfejn
dawn l-adulti jħossu l-bżonn li jaħbu li huma fuq il-firxa wiesgħa
ta' awtiżmu,

inżidu aktar it-tagħlim biex inkunu nafu aktar dwar l-awtiżmu u
nħossuna aktar aċċettati u inklużi,

noħolqu opportunitajiet għall-adulti fuq il-firxa wiesgħa ta'
awtiżmu sabiex ikunu jistgħu jieħdu gost u jaħdmu flimkien,
inkluż billi jagħmlu grupp apposta sabiex jagħmlu hekk,
nitkellmu ma' persuni jew organizzazzjonijiet oħra, biex ikunu
jistgħu jagħtu l-għajnuna tagħhom.

Ser ninvolvu lill-familji, lill-aħwa u lil persuni oħrajn qrib ta' adulti fuq
il-firxa wiesgħa ta' awtiżmu, biex dawn ikunu jistgħu jgħinuhom
aktar.

Ser nagħtu t-tagħlim lil dawk li jieħdu d-deċiżjonijiet u dawk li joffru
servizzi fuq:

$ Xogħol,

D Li tkun tista' tgħix fil-komunità minflok fi djar għal persuni
b'diżabilità,

Għajnuna fis-soċjetà,

Kura tas-saħħa,

Edukazzjoni,

Divertiment u postijiet ta' Kultura (eżempju mużewijiet),
Organizzazzjonijiet volontarji (mhux tal-Gvern),

Sport,

Ġustizzja (eżempju l-Qorti) u infurzar tal-liġi (eżempju Pulizija).

DIDLIIUU

Ser nitkellmu ma' adulti fuq il-firxa wiesgħa ta' awtiżmu u dawk viċin
tagħhom, dwar liġijiet li hemm bżonn li jinbidlu, biex:

— adulti fuq il-firxa wiesgħa ta' awtiżmu jitħallew jieħdu deċiżjonijiet
dwar ħajjithom, kif tgħid il-liġi,

— ikollhom l-appoġġ meħtieġ, inkluż l-għajnuna ta' persuni li jafdaw,
fejn huma jkollhom bżonn.

Ser naħdmu biex nagħmlu ċert li l-adulti fuq il-firxa wiesgħa tal-
awtiżmu:

ikollhom id-dritt li jesploraw u jesprimu s-sesswalità tagħhom,
ikollhom id-dritt li jagħmlu l-għażliet dwar ir-relazzjonijiet u s-
saħħa sesswali tagħhom.

ma jiġux mogħtija bilfors kontraċezzjoni (eżempju pilloli) biex ma
jkollokx tfal, jekk huma ma jkunux iridu,

ma jkunux sfurzati li jagħmlu affarijiet bħal pereżempju
operazzjoni, li jagħmlulhom il-ħsara jew li jwasslu biex ma jkunx
jista' jkollhom tfal,

li jkollhom id-dritt li jkollhom familja u jkunu ġenituri,

li jkollhom edukazzjoni fuq is-sesswalità li tkun tajba għall-età
tagħhom, inkluż dwar meta persuna għandha tgħid le, u kif tkun
tista' tifhem aħjar ir-reazzjonijiet ta' ħaddieħor.

Ser naħdmu biex ikun hemm aktar għajnuna għall-persuni fuq il-
firxa wiesgħa ta' awtiżmu meta jkollhom bidla (eżempju minn skola
għal oħra, minn servizz għal ieħor).

Ser nibdew nitkellmu wkoll fuq persuni anzjani u l-awtiżmu, ma'
dawk li jaħdmu fil-qasam ta' awtiżmu kemm f'Malta u barra minn
Malta.

Ser naħdmu biex inkunu ċerti li fix-xogħol tagħna jkun hemm
inklużjoni għal nisa, irġiel jew oħrajn.

7. IL-KUNSILL KONSULTATTIV DWAR L-AWTIŻMU

Il-Kunsill Konsultattiv dwar l-Awtiżmu se jkompli jaħdem fuq dan li
hawn miktub f'dan id-dokument:

— flimkien mad-Direttorat għall-Affarijiet dwar id-Diżabilità (DDI),
biex naraw u niċċekkjaw li dak li hemm miktub f'dan id-dokument
isir,

— se nitkellmu wkoll mal-Gvern biex isir dan li hawn miktub fid-
dokument, u kif il-Kunsill Konsultattiv dwar l-Awtiżmu jista'
jaħdem aħjar, inkluż billi tinbidel il-liġi.

