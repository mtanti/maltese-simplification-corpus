Att tal-2021 li jemenda l-Att
dwar Opportunitajiet
Indaqs (Persuni b'Diżabilità)

Punti Ewlenin

Verżjoni Faċli biex Taqra

Biex tkun taf eżatt x'hemm miktub fid-dokument sħiħ, tista' taqrah
minn fuq il-link hawn taħt:

https://tinvurl.com/24vn6vtv

Dan il-fuljett ħadmu fuqu Alistair de Gaetano u Blaine Schembri.

L-Att dwar Opportunitajiet Indaqs (Persuni b'Diżabilità)

Hemm liġi msejħa l-Att dwar Opportunitajiet

Indaqs (Persuni b'Diżabilità), li: ħolqot il-

Kummissjoni għad-Drittijiet. ta' — Persuni

b'Diżabilità (CRPD).

Il-Kummissjoni tiżgura li d-drittijiet tal-persuni
b'diżabilità jiġu rispettati minn kulħadd, u meta dan ma jseħħx, il-
Kummissjoni titkellem ma' persuni li mhumiex qed jirrispettaw id-drittijiet ta'
persuni b'diżabilità, u anke teħodhom il-qorti jekk ikun meħtieġ.

Għalfejn qed inbiddlu l-liġi

Qed nibdlu l-Att dwar Opportunitajiet Indaqs
(Persuni b'Diżabilità) biex niżguraw li d-drittijiet tal-
persuni b'diżabilità jkunu jistgħu jiġu protetti b'mod
aħjar.

Qed nibdlu wkoll l-Att dwar Opportunitajiet Indaqs
(Persuni b'Diżabilità) biex niżguraw li l-persuni
b'diżabilità jkunu jistgħu jilmentaw meta d-drittijiet
tagħhom ma jkunux qed jiġu rispettati, sabiex grupp
speċjali ta' persuni jkun jista' jgħin billi jara li d-drittijiet ta' dawn il-persuni
b'diżabilità jiġu rispettati.
Malta qed tgħaddi wkoll liġi oħra msejħa l-Att
dwar il-Konvenzjoni tal-Ġnus Magħquda dwar
id-Drittijiet ta' Persuni b'Diżabilità. Din il-liġi l-
ġdida se tiżgura li persuni b'diżabilità f'Malta
jkollhom id-drittijiet kollha li jistħoqqilhom.
Fl-istess ħin, billi nbiddlu l-Att dwar Opportunitajiet Indaqs (Persuni
b'Diżabilità), qed nagħmlu lill-Kummissjoni dwar id-Drittijiet ta' Persuni
b'Diżabilità (CRPD) aktar b'saħħitha, sabiex tkun tista' tappoġġa lill-persuni

b'diżabilità biex jiġġieldu għad-drittijiet tagħhom, meta dawn id-drittijiet
jinkisru.

B'dan li ġej, sejrin naraw illi s-CRPD tissaħħaħ:

Il-Panel għal Rimedju taħt il-Konvenzjoni

L-ewwel mod li bih il-bidla f'din il-liġi se tagħmel lill-
Kummissjoni aktar b'saħħitha, huwa billi jinħoloq
Panel ġdid.

Il-Panel huwa grupp ta' persuni li jaħdmu biex jiżguraw
li d-drittijiet ta' persuni b'diżabilità jkunu protetti,u l-
isem sħiħ tiegħu jkun il-'Panel għal Rimedju taħt il-
Konvenzjoni'.

Jekk persuna b'diżabilità tħoss li d-drittijiet tagħha ma
ġewx rispettati, tista' tilmenta mal-Panel.

Pereżempju, persuna b'diżabilità tista' tilmenta mal-
Panel jekk tkun qed tiġi ttrattata b'mod inġust fuq il-
post tax-xogħol minħabba d-diżabilità tagħha, jew
minħabba li ma tkunx qed tingħata l-appoġġ meħtieġ
fl-iskola.

Il-Panel jassisti persuni b'diżabilità f'ilmenti żgħar, u Imenti li ma jinvolvux
flus. Għal ilmenti kbar, il-persuni b'diżabilità xorta jistgħu jmorru direttament
il-qorti.

Meta persuna b'diżabilità tilmenta mal-Panel, il-

persuni li jiffurmaw parti mill-Panel jitkellmu mal-

persuna b'diżabilità, u ma' persuni oħra li jappoġġjaw

lill-persuna b'diżabilità. Jitkellmu wkoll man-nies l-
oħra li dwarhom kienet qed tilmenta l-persuna b'diżabilità.

Il-Panel imbagħad jieħu deċiżjoni dwar l-ilment tal-persuna b'diżabilità. Jekk
il-persuna b'diżabilità ma taqbilx mad-deċiżjoni tal-
Panel, jew jekk il-persuni l-oħra li dwarhom il-persuna
b'diżabilità kienet qed tilmenta ma jaqblux dwar id-
deċiżjoni tal-Panel, allura jistgħu jmorru l-qorti.

Il-Panel se jiżgura wkoll li l-persuni b'diżabilità jkunu appoġġati bl-aħjar mod
possibbli, sabiex ikun faċli għall-persuni b'diżabbiltà li jressqu Iment quddiem
il-Panel meta jkollhom bżonn.

It-Taqsima dwar l-Investigazzjonijiet tas-CRPD

It-tieni: mod li bih il-bidla f'din il-liġi se tagħmel lill-
Kummissjoni aktar b'saħħitha, huwa billi tinħoloq taqsima
ġdida fil-Kummissjoni. Dan se jissejjaħ it-Taqsima tal-
Investigazzjonijiet.

Hawnhekk, se jkun hemm nies li se jiċċekkjaw li,
pereżempju, nies differenti, uffiċċji tal-Gvern u negozji,
jirrispettaw id-drittijiet tal-persuni b'diżabilità, pereżempju,
billi jiżguraw li l-ħwienet ikunu aċċessibbli għal min juża s-
siġġijiet tar-roti.

Fejn it-Taqsima tal-Investigazzjonijiet issib li d-drittijiet ta'
persuni b'diżabilità mhux qed jiġu rispettati, huma jitkellmu
mal-persuni responsabbli, pereżempju s-sidien tal-ħanut, u
sakemm ma. jinbidlux l-affarijiet, it-Taqsima  tal-
Investigazzjonijiet tista' wkoll toħroġ multi, pereżempju lis-
sidien tal-ħanut.

