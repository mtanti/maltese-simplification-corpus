6.5.3: Dawn il-linji gwida għandhom mnedija bħala standards permezz tal-SCSA, wara
proċess ta' konsultazzjoni, bil-parteċipazzjoni sħiħa tal-ġenituri b'diżabilità, illi
jingħataw l-appoġġi u l-akkomodazzjonijiet rilevanti kollha, bħall-assistenza
personali, biex ikunu jistgħu jipparteċipaw b'mod effettiv fil-proċess.

Eżiti għal 6.6:
Kampanja u Avvenimenti tal-Midja għall-Professjonisti Ewlenin

6.6.1 Id-DDI u s-CRPD għandhom jiltaqgħu ma' partijiet interessati bħal rappreżentanti
mill-Fakultà għat-Tisħiħ Soċjali tal-Università ta' Malta, u Fakultajiet u Dipartimenti
oħra kif prattikabbli minn żmien għal żmien, biex jiżviluppaw materjal awdjoviżiv
edukattiv, immirat lejn il-pubbliku inġenerali, li jfittxu li jiksru t-tabu dwar is-
sesswalità u l-isterjotipi assoċjati mas-sesswalità ta' persuni b'diżabilità.

6.6.2 Id-DDI u s-CRPD għandhom jiddiskutu mal-partijiet ikkonċernati ewlenin bħad-
DDS, dwar l-organizzazzjoni ta' konferenzi u seminars regolari li jiffukaw fuq
is-sesswalità ta' persuni b'diżabilità, li jkunu indirizzati lejn professjonisti bħal
tobba u infermiera, għalliema, carers u assistenti personali, kif ukoll il-korpi
professjonali tagħhom.


