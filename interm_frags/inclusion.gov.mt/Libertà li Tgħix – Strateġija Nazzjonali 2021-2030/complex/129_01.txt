Eżiti għal 10.1:
Nindirizzaw il-Lakuni fis-Servizzi Mainstream fil-Komunità

10.1.1 DDI, permezz tal-mekkaniżmi rilevanti tiegħu, bl-involviment ta' fornituri differenti
ta' servizzi pubbliċi u privati u rappreżentanti tal-Kunsill Lokali, u waqt li jikkonsulta
s-CRPD, għandu jibda diskussjonijiet dwar is-sitwazzjoni attwali fir-rigward tal-
aċċessibilità tas-servizzi mainstream fil-komunità, offruti minn fornituri ta' servizzi
pubbliċi u privati f'lokalitajiet differenti f'Malta u Għawdex, kif ukoll jidentifika
opportunitajiet għal aktar tixrid ta' servizzi komunitarji f'lokalitajiet differenti, bil-
Kunsilli Lokali jkollhom rwol ewlieni f'termini ta'għarfien lokali, materji loġistiċi u
opportunitajiet.

10.1.22 Minbarra l-ħtiġijiet tal-forniment tas-servizz lil persuni b'diżabilità, dawn id-
diskussjonijiet għandhom jindirizzaw ukoll l-appoġġ għall-ġenituri, inkluż għall-
proċess li jaqtgħu minn mal-wild adult b'diżabilità tagħhom, sabiex dawn tal-aħħar
ikunu jistgħu jagħmlu l-għażliet u d-deċiżjonijiet tagħhom stess u jaġixxu fuqhom,
inkluż permezz tal-għoti ta' appoġġ xieraq, mingħajr ma l-pjanijiet tagħhom jiġu
mfixkla mit-talbiet tal-ġenituri, u inklużi każijiet fejn il-persuni b'diżabilità jkunu
diġà telqu mid-dar tal-familja.

10.1.3 Jeħtieġ li d-diskussjonijiet jiffukaw ukoll fuq l-aspett tal-intersezzjonalità, u l-ostakli
addizzjonali li ċerti persuni, bħal nisa b'diżabilità, persuni LGBTIQ4- b'diżabilità
u migranti b'diżabilità, jiffaċċjaw fl-aċċess għas-servizzi, kif ukoll jidentifikaw
strateġiji xierqa u jagħmlu referenza għall-aħjar prattika eżistenti li tippermetti
li jingħelbu tali ostakli, li fihom jistgħu jiġu involuti entitajiet bħall-CCWR, l-HRID,
l-NCPE, l-AWAS, l-EASO u organizzazzjonijiet tas-soċjetà ċivili.

10.1.4 Għandu jitfassal rapport inizjali, u jinħareġ għall-Konsultazzjoni Pubblika,
b'mod aċċessibbli, li jenfasizza wkoll il-ħtiġijiet ewlenin ta' aċċessibilità, kif ukoll
rakkomandazzjonijiet.

10.1.5 Abbażi tar-rapport u l-feedback li jaslu mill-konsultazzjoni pubblika, għandu
jitfassal pjan ta' azzjoni, li l-koordinazzjoni tiegħu għandha tkun ir-responsabbiltà
tad-DDI.

