Eżiti għal 2.5:
Allinjament tal-Ġbir tad-Data mal-Aħjar Prattiċi

2.5.1. Id-DDI għandu jimpenja ruħu mal-NSO u entitajiet oħra, filwaqt li jikkonsulta mas-
CRPD, sabiex jiżgura li ċ-Ċensiment Nazzjonali, kif ukoll eżerċizzji bħall-Istħarriġ
dwar is-Suq tax-Xogħol, jirrapportaw data relatata mad-diżabilità billi jużaw
kriterji stabbiliti mill-Grupp tal-Ġnus Magħquda ta' Washington dwar l-Istatistika
dwar id-Diżabilità.

2.5.2: Bażi tad-data (Database) unika dwar id-diżabilità, miżmuma f'konformità mal-
obbligi legali rilevanti, inklużi r-rekwiżiti relatati mal-kunsens u l-privatezza, u
diżaggregata f'konformità mal-istandards internazzjonali tal-aħjar prattika,
għandha tinħoloq u tinżamm regolarment, permezz tal-kontribut ta' partijiet
interessati differenti involuti fil-proċess ta' riforma tal-assessjar tad-diżabilità
msemmi fl-Azzjoni 3 tal-Objettiv 1, u amministrata mill-NSO, sabiex tiġi żgurata
stampa ġenerali iktar ċara tas-settur tad-diżabilità, u tassisti fil-forniment xieraq
ta' ħtiġijiet ta' servizz u appoġġ.


