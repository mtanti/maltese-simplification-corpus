Eżiti għal 12.1:
Nikkonvertu t-Task Force dwar id-Diżabilità u l-COVID-19 f'Kumitat Permanenti

12.1.1

12.1.2

12.1.3

12.1.4

Id-DDI, permezz tal-mekkaniżmi rilevanti tiegħu, għandu jassorbi t-Task Force
eżistenti dwar id-Diżabilità u l-COVID-19, li għandu rappreżentanza wiesgħa
ta' persuni b'diżabilità u l-organizzazzjonijiet rappreżentattivi tagħhom, kif
ukoll entitajiet u esperti tal-Gvern, u jikkonvertih f'Kumitat Permanenti dwar id-
Diżabilità li jittratta l-Ġestjoni u t-Tnaqqis tar-Riskju ta' Diżastri, bħala Sottokumitat
Permanenti tal-IACD.

l-Kumitat Permanenti għandu jiġi ristrutturat, wara diskussjonijiet ma' persuni u
partijiet rilevanti li bħalissa huma involuti fih, kif ukoll entitajiet oħra li jkun ideali illi
jkunu rappreżentati fl-imsemmi Kumitat, sabiex ikun hemm korp ta' koordinazzjoni
iżgħar, li jissorvelja grupp ta' għarfien espert li jista' jissejjaħ regolarment biex
jassisti fil-ħidma tal-Kumitat.

l-Kumitat Permanenti għandu jżomm kuntatt mal-atturi rilevanti, kemm f'Malta
if ukoll barra mill-pajjiż, sabiex jiskambja l-aħjar prattiċi, u jkun fuq quddiem
nett fit-tnedija u t-tmexxija, flimkien ma' partijiet rilevanti oħra, ta' kampanji ta'
informazzjoni u proġetti, imħaddma b'mod aċċessibbli, u jiżgura perspettiva
sensittiva għad-diżabilità għal sitwazzjonijiet li jirriżultaw minn diżastri, kemm
dawk magħmula mill-bniedem kif ukoll diżastri ta' kull forma oħra.

Il-Kumitat, b'mod partikolari, għandu jiżgura li jiżviluppa kapaċità relatata mal-
prelazzjoni u t-twissija bikrija, billi jieħu mill-esperjenza tal-COVID-19, kif ukoll
diżastri oħra f'postijiet oħra, sabiex ikun jista' jirrappreżenta u jippromwovi l-aħjar
interessi ta' persuni b'diżabilità f'sitwazzjonijiet simili, fil-livelli kollha tal-Gvern, kif
ukoll ma' atturi ewlenin oħra bħal entitajiet tas-settur privat.

Eżiti għal 12.2:
Pjan Ġenerali ta' Emerġenza

122.1

Id-DDI, permezz tal-mekkaniżmi. rilevanti tiegħu, bl-involviment tal-OHSA u
d-Dipartiment għas-Saħħa, u f'konsultazzjoni kostanti mas-CRPD, filwaqt li

