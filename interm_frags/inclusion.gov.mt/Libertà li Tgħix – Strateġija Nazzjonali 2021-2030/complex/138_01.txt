Eżiti għal 11.2:
Appoġġ għal kandidati b'diżabilità fl-elezzjonijiet lokali, nazzjonali u fil-livell
tal-UE

11.22.1 Id-DDI, permezz tal-mekkaniżmi rilevanti tiegħu, u bl-inklużjoni ta' rappreżentanti
mill-Kummissjoni Elettorali u l-partiti politiċi, inklużi kandidati b'diżabilità, għandu
jsejjaħ laqgħat, filwaqt li jikkonsulta mas-CRPD, biex jiddiskuti modi u mezzi li
bihom jistgħu jiġu appoġġati l-kandidati b'diżabilità, inkluż permezz tal-għoti ta'
akkomodazzjoni raġonevoli xierqa.

11.22 Ir-riżultati ta' dawn id-diskussjonijiet għandhom. jitqajmu mill-Kummissjoni
Elettorali quddiem il-Kabinett tal-Ministri, sabiex ikunu jistgħu jiġu adottati
azzjonijiet leġiżlattivi u ta' politika xierqa għal dan il-għan.

Eżiti għal 11.3:
Għarfien dwar id-Diżabilità lill-Partiti Politiċi

11.3.1 Is-CRPD għandha toffri DETs lill-partiti politiċi, sabiex tissensitizzahom aħjar
fir-rigward tal-ħtiġijiet ta' uffiċjali u kandidati b'diżabilità, kemm attwali kif ukol
prospettivi, kif ukoll ta' membri jew partitarji b'diżabilità attwali jew futuri.

11.32 Permezz ta' dawn id-DETs, is-CRPD għandha timpenja ruħha wkoll mal-patrtiti
politiċi, bil-ħsieb li tappoġġahom biex jagħmlu l-kwartieri ġenerali u l-klabbs
politiċi tagħhom aċċessibbli għal kulħadd, kemm b'mod fiżiku kif ukoll b'mod
sensorjali, u b'hekk isiru aktar inklużivi u attraenti għal membri jew partitarji
b'diżabilità attwali jew potenzjali.

11.33 Is-CRPD għandha toffri wkoll DET ta' darba lill-kandidati kollha, b'diżabilità jew
le, li jikkontestaw elezzjoni f'isem partit politiku reġistrat, u tiffoka fuq kwistjonijiet
bħal prattiċi ta' komunikazzjoni inklużivi fir-rigward ta' persuni b'diżabilità,
b'materjali għal tali DETs jiġi pprovdut f'formati aċċessibbli.


