6.2.4

6.2.5

6.2.6

Il-Politika u l-Istrateġija l-ġodda għandhom jindirizzaw l-aspett tal-intersezzjonalità,
u s-sitwazzjoni ta' persuni b'diżabilità li jistgħu jiġu diskriminati wkoll jew jiffaċċjaw
fenomeni bħall-vjolenza minħabba fatturi bħall-ġeneru jew l-oriġini etnika
tagħhom.

L-abbozz tal-Politika u l-Istrateġija għandu jkun disponibbli għall-konsultazzjoni
pubblika, permezz ta' sforzi konġunti bejn id-Direttorat għall-Promozzjoni tas-
Saħħa u l-Prevenzjoni tal-Mard fi ħdan il-Ministeru tas-Saħħa u d-DDI, li għandu
jiżgura li dan il-proċess ikun kompletament inklużiv għall-persuni b'diżabilità.

L-implimentazzjoni tal-Istrateġija finali għandha tkun ir-responsabbiltà  tal-
Ministeru tas-Saħħa, permezz tad-Direttorat tiegħu għall-Promozzjoni tas-
Saħħa u l-Prevenzjoni tal-Mard, bis-CRPD tkun responsabbli għall-monitoraġġ
tal-implimentazzjoni tal-Istrateġija fuq bażi regolari fir-rigward tad-drittijiet ta'
persuni b'diżabilità, u tirreferi s-sejbiet tagħha lid-Direttorat għall-Promozzjoni
tas-Saħħa u l-Prevenzjoni tal-Mard fi ħdan il-Ministeru tas-Saħħa, sabiex
l-aġġornamenti tal-imsemmija Politika u Strateġija jkunu jistgħu jiġu effettwati u
implimentati wara permezz ta' sforzi rilevanti ta' implimentazzjoni.

Eżiti għal 6.3:
Ħolqien ta' Taqsima dwar il-Familja f'Aġenzija Sapport

6.3.1

6.3.2

6.3.8

Aġenzija Sapport għandha twaqqaf Taqsima ġdida fi ħdan is-servizzi tagħha.
Din it-Taqsima għandha tkun responsabbli biex tappoġġja familji u networks ta'
appoġġ ta' persuni b'diżabilità, inklużi ġenituri b'diżabilità u persuni b'diżabilità
li jaspiraw illi jsiru ġenituri, u li tinterpreta t-terminu 'familji' fl-aktar sens wiesa'
possibbli. Din it-Taqsima għandha eventwalment issir punt uniku ta' servizz
għas-servizzi ta' appoġġ għall-familja, waqt li s-servizzi tagħha jkunu offruti wkoll
b' mod deċentralizzat fil-komunità kollha.

It-Taqsima tkun tista' toffri wkoll taħriġ lill-professjonisti li jikkontribwixxu għal
programmi eżistenti f'Malta, bħall-programm Parentcraft offrut mid-Dipartiment
tal-Ostetriċja fl-Isptar Mater Dei, u s-Servizzi għall-Protezzjoni tat-Tfal u The
Incredible vears fl-ESWS.

B'ħidma mad-DDI u partijiet interessati oħra permezz tal-istrutturi rilevanti tad-
DDI, din it-Taqsima għandha tidentifika r-riżorsi umani u riżorsi oħra meħtieġa,

