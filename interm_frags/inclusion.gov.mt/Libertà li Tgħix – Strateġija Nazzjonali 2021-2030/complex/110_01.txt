Eżiti għal 8.1:
Reviżjoni tal-Kodiċi tal-Etika għall-prattika tal-professjonisti mediċi

8.1.1 Id-DDI, permezz tal-mekkaniżmi rilevanti tiegħu, għandu jorganizza diskussjonijiet
mad-DDS, mal-korpi professjonali mediċi rilevanti u mal-Fakultajiet u
d-Dipartimenti assoċjati tagħhom fl-Università ta' Malta, filwaqt li jikkonsulta mas-
GRPD, bil-għan li jiġu riveduti l-Kodiċijiet ta' Etika eżistenti, bil-għan li jitbiegħdu
mid-diskorsi tradizzjonali dwar id-diżabilità.

8.1.2 Is-CRPD, permezz tat-Taqsima dwar il-Monitoraġġ tal-Konvenzjoni UNCRPD u
r-Riċerka tagħha, għandha tirrevedi l-funzjonament tal-Kodiċijiet tal-Etika eżistenti
u riveduti, u tressaq rakkomandazzjonijiet, li mbagħad jiġu diskussi mal-partijiet
ikkonċernati mid-DDI, bil-ħsieb tal-implimentazzjoni.

Eżiti għal 8.2:
Taħriġ Speċjalizzat għall-Professjonisti u l-Persunal fil-Qasam Mediku

8.2.1 Id-DDI għandu jsejjaħ diskussjonijiet mal-Ministeru tas-Saħħa u d-DDS, dwar
l-iżvilupp ta' taħriġ lil gruppi differenti ta' professjonisti mediċi, kif ukoll persunal
mhux mediku bħall-persunal amministrattiv u tas-sigurtà, dwar l-għarfien u
s-sensitizzazzjoni tad-diżabilità, b'enfasi partikolari fuq temi bħal diżabilitajiet
inviżibbli, u t-trattament ta' persuni b'diżabilità li jikkomunikaw il-ħtiġijiet tagħhom
b'mod partikolari, eż. l-użu tal-AAC, li għandu jitwassal mis-CRPD fil-forma ta'
DETs, abbażi tal-mudell attwalment użat fir-rigward tal-persunal fl-Isptar Mater
Dei.

8.2.1 Id-DDI għandu jiddiskuti wkoll mal-Ministeru tas-Saħħa, bl-involviment ta'
Aġenzija Sapport, il-programm Positive Parenting fi ħdan l-ESWS, u d-DDS,
taħriġ għal gruppi differenti ta' professjonisti mediċi dwar in-notifikazzjoni ta' kull
aħbar lil persuni b'diżabilità u l-familji u n-netwerks ta' appoġġ tagħhom b'mod
sensittiv għad-diżabilità, kemm fir-rigward tad-dijanjożi ta' nuqqas, kif ukoll fir-
rigward tal-komunikazzjoni ta' materji oħra relatati mas-saħħa meta jkun meħtieġ
approċċ partikolari.

