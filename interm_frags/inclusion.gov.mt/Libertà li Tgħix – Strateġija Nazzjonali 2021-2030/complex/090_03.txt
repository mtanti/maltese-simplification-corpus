Eżiti 6. 1:
Edukazzjoni Sesswali Komprensiva u Edukazzjoni dwar is-Sesswalità

6.1.1 DDI, permezz tal-mekkaniżmi rilevanti tiegħu, u bl-involviment tal-Ministeru għad-
Drittijiet tal-Persuni b'Diżabilità, Aġenzija Sapport, il-Ministeru tal-Edukazzjoni,
id-Direttorat għall-Promozzjoni tas-Saħħa u l-Prevenzjoni tal-Mard fi ħdan il-
Ministeru tas-Saħħa, Aġenzija Żgħażagħ, FSWS u DDS, kif ukoll is-CRPD sa
fejn huma involuti l-isforzi ta' għarfien u sensibilizzazzjoni tagħha, għandu jniedi
diskussjonijiet dwar it-twassil ta' edukazzjoni sesswali xierqa u edukazzjoni dwar
is-sesswalità għal persuni b'diżabilità kemm f'ambjenti edukattivi formali kif ukoll
mhux formali, b'enfasi fuq id-drittijiet, ir-riskji u t-responsabbiltajiet, filwaqt li
jsiru sforzi biex tiġi żgurata l-integrazzjoni l-aktar wiesgħa possibbli ta' kontenut
bħal dan.

6.1.2 Dawn id-diskussjonijiet għandhom iqisu wkoll kunsiderazzjonijiet speċifiċi għat-
twassil ta' edukazzjoni sesswali u edukazzjoni dwar is-sesswalità lil gruppi
differenti ta' persuni b'diżabilità, bħal nisa żgħażagħ b'diżabilità, fejn l-edukazzjoni
dwar il-kunsens għandha tiġi enfasizzata bħala mezz biex tiġi miġġielda
l-vjolenza potenzjali, inkluża l-vjolenza sesswali, il-persuni LGBTIQ-- żgħażagħ
b'diżabilità u l-migranti żgħażagħ b'diżabilità, fir-rigward ta' kwistjonijiet bħall-
esperjenzi, il-ħtiġijiet, l-isfondi, il-kulturi u l-fidi ta' persuni differenti, u għandu
jitqies l-involviment ta' entitajiet bħas-CCWR, l-HRID, l-NCPE, l-AWAS, l-EASO
u l-organizzazzjonijiet tas-soċjetà ċivili lejn dan il-għan.


