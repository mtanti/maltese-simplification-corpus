10.1.6

Is-CRPD, permezz tat-Taqsima dwar il-Monitoraġġ tal-Konvenzjoni UNCRPD u
r-Riċerka tagħha, għandha tingħata l-kompitu li timmonitorja l-implimentazzjoni
tal-pjan ta' azzjoni, u li tipprovdi rapporti regolari lid-DDI dwar il-funzjonament
tiegħu u dwar in-nuqqasijiet osservati, sabiex id-DDI jkun jista' mbagħad jiddiskuti
tali kwistjonijiet mal-partijiet ikkonċernati rilevanti, kif ukoll jaġġorna l-pjan ta'
azzjoni msemmi kif u meta jkun xieraq.

Eżiti għal 10.2:
Tisħiħ tal-Assistenza Personali u l-Iskemi għal Għajxien fil-Komunità

10.2.1

10.2.2

10.2.3

Id-DDI u l-Aġenzija Sapport għandhom jikkonsultaw ma' persuni b'diżabilità
u partijiet interessati ewlenin oħra, bħall-fornituri tas-servizzi pubbliċi u privati,
inklużi l-fornituri tas-servizzi tal-PA, il-Kunsilli Lokali, id-DDS u s-CRPD, sabiex
iqisu s-sitwazzjoni attwali li tikkonċerna l-assistenza personali u l-iskemi tal-
għajxien fil-komunità, u jidentifikaw lakuni relatati mal-aċċessibilità ta' tali servizzi
għal persuni b'diżabilità.

B'riżultat ta' dawn id-diskussjonijiet, għandhom jitfasslu rakkomandazzjonijiet
mid-DDI, dwar it-titjib u t-twessigħ ta' tali servizzi b'mod sostenibbli, inkluż billi
tiġi żgurata riforma xierqa tal-valutazzjoni tad-diżabilità u l-proċeduri ta' eliġibbiltà
tal-programmi, kif ukoll kwistjonijiet bħar-regolamentazzjoni, u l-promozzjoni
eventwali u s-sensibilizzazzjoni tal-komunità mill-Kunsilli Lokali, u ppreżentati
fil-forma ta' Pjan Strateġiku li jindirizza l-Għajxien Indipendenti u l-Assistenza
Personali.

L-istandards rilevanti f'dan ir-rigward ikunu diskussi wkoll mal-SCSA, bil-ħsieb
ta' tnedija eventwali, filwaqt li l-monitoraġġ tal-Pjan Strateġiku eventwali jkun ir-
responsabbiltà tas-CRPD, li għandha toffri feedback rilevanti fuq bażi regolari,
sabiex il-qafas u l-operat rilevanti tal-Pjan Strateġiku jkunu jistgħu jiġu indirizzati
kif xieraq, filwaqt li l-istandards rilevanti jkunu jistgħu jiġu emendati jew infurzati
skont dan, kif meħtieġ.

