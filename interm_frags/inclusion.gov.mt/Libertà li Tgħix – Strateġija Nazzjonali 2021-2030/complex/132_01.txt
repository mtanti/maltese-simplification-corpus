Eżiti għal 10.5:
Koordinazzjoni aħjar fost il-Fornituri tas-Servizzi

10.5.1

10.5.2

10.5.8

10.54

10.5.5

d-DDI għandu, permezz tal-istrutturi rilevanti tiegħu, jibda djalogu mal-fornituri
tas-servizzi pubbliċi u privati, b'mod simili għal dak adottat mill-Kunsill Konsultattiv
dwar l-Awtiżmu, filwaqt li jinvolvi d-DDS u jikkonsulta s-CRPD, biex jikkoordina
-aħjar prattiċi u jiddiskuti t-tħassib ewlieni fir-rigward tal-forniment tas-servizzi,
bil-ħsieb li jiżgura kopertura u twassil xierqa tas-servizzi fil-komunità, u biex
jissalvagwardja d-dritt tal-persuni b'diżabilità li jgħixu b'mod indipendenti.

Kwistjonijiet relatati mad-duplikazzjoni tas-servizzi fi ħdan il-komunità għandhom
jiġu indirizzati wkoll fl-eżerċizzju ta' djalogu msemmi, biex tiġi żgurata
-massimizzazzjoni tar-riżorsi fid-dawl tal-ħtiġijiet prevalenti, u l-possibbiltajiet
għall-kooperazzjoni, inkluż permezz tal-użu konġunt tar-riżorsi, fejn dan ikun ta'
benefiċċju kemm għall-fornituri tas-servizzi kif ukoll għall-utenti aħħarin.

Diskussjonijiet bħal dawn għandhom jipprovdu lill-Gvern bi stampa aktar preċiża
tas-sitwazzjoni fuq il-post f'Malta, u jipprovdu bażi biex ikunu jistgħu jiġu indirizzati
l-lakuni fir-regolamentazzjoni politika u leġiżlattiva b'mod kontinwu, filwaqt
li jiġi żgurat li l-kontribut u l-ilħna tal-persuni b'diżabilità u l-organizzazzjonijiet
rappreżentattivi tagħhom jiġu dejjem inklużi.

Bħala riżultat ta' dawn id-diskussjonijiet, id-DDI għandu jiġbor lista ta' fornituri
ta' servizzi u professjonisti li joffru jew huma ikkwalifikati biex jipprovdu servizzi
professjonali, inklużi professjonisti bħal psikologi u terapisti, u jiżgura li tali lista
tkun disponibbli għall-pubbliku b'mod aċċessibbli, u aġġornata minn żmien għa
żmien.

Is-CRPD għandha tkompli fir-rwol tagħha relatat mal-monitoraġġ tal-fornituri
tas-servizzi u s-servizzi pprovduti minnhom, u għandha tirreferi t-tħassib kollu
lid-DDI, sabiex ikun jista' jsir djalogu rilevanti mal-partijiet ikkonċernati, mingħajr
preġudizzju għall-fatt li tkun tista' tieħu kwalunkwe azzjoni li fir-rigward tagħha
jkollha s-setgħa bil-liġi.

