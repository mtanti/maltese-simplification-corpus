5.4.4

5.4.5

B'mod partikolari, jeħtieġ li jitqiesu wkoll rakkomandazzjonijiet sabiex persuni
b'diżabilità ma jkunux mistiedna fuq il-midja biex jiddiskutu biss dwar kwistjonijiet
relatati mad-diżabilità, iżda wkoll kwistjonijiet bħall-karrieri u l-għarfien espert
tagħhom f'setturi oħra, bħal dak finanzjarju jew legali, mingħajr referenza għad-
diżabilità, u b'dan il-mod jintbagħat il-messaġġ li d-diżabilità hija biss aspett
wieħed tal-ħajja ta' persuna.

L-intersezzjonalità għandha titqies ukoll fir-rakkomandazzjonijiet, fejn persuni
b'diżabilità li huma wkoll, per eżempju, nisa, persuni LGBTIQ4 u migranti
għandhom ikunu rappreżentati, sabiex jintefa' aktar dawl fuq ir-realtajiet, l-isfidi u
l-kontribuzzjonijiet speċifiċi tagħhom, f'konsultazzjoni ma' entitajiet bħall-CCWR,
HRID, NCPE, AWAS, EASO u organizzazzjonijiet tas-soċjetà ċivili, biex tiġi
riflessa aħjar id-diversità tas-soċjetà Maltija.

Eżiti għal 5.5:
Lingwa tas-Sinjali, Sottotitoli u Narrazzjoni / Kummentarju fil-Programmi u
r-Reklami tat-Televiżjoni

5.5.1

5.5.2

Id-DDI, permezz tal-mekkaniżmi rilevanti tiegħu, għandha jikkoordina mal-
Awtorità tax-Xandir, il-KLSM u l-FITA, flimkien ma' rappreżentanti ta' djar tal-
midja differenti, filwaqt li jikkonsulta mat-Taqsima dwar il-Monitoraġġ ta
Konvenzjoni UNCRPD u tar-Riċerka tas-CRPD u l-OCMH, sabiex jifformulaw u
jiddiskutu pjan ta' implimentazzjoni biex jiġi żgurat li l-programmi tat-televiżjoni
i jixxandru lokalment isiru aċċessibbli permezz tal-użu tal-interpretazzjoni għal-
Lingwa tas-Sinjali, tas-sottotitoli, u tan-narrazzjoni/kummentarju, f'lingwi uffiċjali,
għall-benefiċċju ta', fost l-oħrajn, il-persuni Deaf, u l-persuni b'diżabilità mentali
jew intellettwali.

L-implimentazzjoni għandha ssegwi minnufih, b'rapporti regolari li għandhom
jitfasslu dwar il-fażi ta' implimentazzjoni mill-KLSM, is-CRPD u l-OCMH, u
mgħoddija lid-DDI, għal diskussjoni mal-partijiet rilevanti, biex jiġi żgurat li
jinħadem segwitu xieraq.


