9.3.4

Ir-riżultati ta' dawn id-diskussjonijiet għandhom jiġu ppreżentati mid-DDI lill-
awtoritajiet rilevanti, sabiex tinqabel proposta li titqiegħed quddiem il-Kabinett
tal-Ministri, fejn jiġu stabbiliti mekkaniżmi xierqa għall-benefiċċju ta' impjegati
b'diżabilità differenti, kif ukoll għal dawk il-persuni fl-impjieg jew fl-edukazzjoni li
jappoġġjaw b'mod attiv lill-persuni b'diżabilità.

Eżiti għal 9.4:
Promozzjoni ta' Inċentivi għall-Intrapriża Soċjali

9.4.1

9.4.2

Id-DDI, permezz tal-mekkaniżmi rilevanti tiegħu, u b'konsultazzjoni mas-CRPD u
l-Forum Malti dwar id-Diżabilità u n-Negozju tiegħu, għandu jiddiskuti mal-partijiet
interessati ewlenin, inkluż iżda mhux limitati għall-Ministeru għall-Ekonomija u
l-Malta Enterprise, il-formulazzjoni u l-implimentazzjoni ta' skema ta' intrapriża
soċjali f'Malta, biex jibbenefikaw ukoll inizjattivi meħuda fir-rigward tas-settur
tad-diżabilità Maltija, b'enfasi partikolari fuq inizjattivi b'persunal b'diżabilità u
ġestiti minn persuni b'diżabilità.

Dokument ta' politika u proposti leġiżlattivi li joħorġu minn dawn id-diskussjonijiet
għandhom jitressqu għal konsultazzjoni pubblika, immexxija b'mod aċċessibbli
biex tiġi żgurata l-akbar parteċipazzjoni possibbli minn persuni b'diżabilità, qabel
ma jiġu implimentati mill-partijiet interessati rilevanti.

EŻiti għal 9.5:
Servizzi Mtejba ta' Gwida għall-Karriera

9.5.1

Id-DDI għandu jiddiskuti, permezz tal-mekkaniżmi rilevanti tiegħu, u bl-inklużjoni
ta' JobsPlus, LSF u kwalunkwe. entità oħra li tissodisfa skop simili, u entitajiet
akkreditati mill-MFHEA, proposti għall-ħolqien jew it-titjib ta' servizzi ta' karriera
u ta' gwida vokazzjonali, li jibdew kmieni fil-ħajja ta' persuna, biex iservu aħjar
lil persuni b'diżabilità involuti fis-suq tax-xogħol, u b'mod partikolari fis-suq tax-
xogħol mainstream, li jiffokaw ukoll fuq ħiliet rilevanti bħall-intervisti għall-impjieg,
u temi bħad-drittijiet tal-impjegati.


