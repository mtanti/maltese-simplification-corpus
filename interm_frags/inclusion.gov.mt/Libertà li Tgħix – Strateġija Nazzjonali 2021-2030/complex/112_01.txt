8.4.3

l-migranti b'diżabilità, fejn il-kompetenza kulturali tkun meħtieġa flimkien ma'
perspettiva ta' diżabilità, u f'liema aspetti jistgħu jiġu kkonsultati jew involuti
entitajiet bħall-CCWR, l-HRID, l-NCPE, l-AWAS, l-EASO u organizzazzjonijiet
tas-soċjetà ċivili.

Għandu jiġi adottat ukoll approċċ speċifiku fir-rigward ta' dawk il-persuni
b'diżabilità b'vulnerabbiltajiet partikolari tas-saħħa, speċjalment fir-rigward tal-
aċċess għas-servizzi, u l-iżgurar tal-kontinwità ta' tali.

Eżiti għal 8.5:
Rappurtar dwar materji relatati mal-aċċess għas-saħħa minn persuni b'diżabilità

8.6.1

8.5.2

8.5.8

8.5.4

Is-CRPD għandha tikkoordina mal-Ministeru tas-Saħħa, sabiex tipproduċi
rappurtar regolari dwar l-aċċess għal servizzi minn persuni b'diżabilità, dwar
materji relatati mas-saħħa inġenerali, kif ukoll dwar kwistjonijiet tas-saħħa li
huma speċifikament relatati man-nuqqasijiet, kif ukoll azzjonijiet rilevanti meħuda
u lakuni identifikati. Dawn ir-rapporti għandhom jintbagħtu lid-DDI.

Tali rappurtar għandu jindirizza wkoll l-aċċessibilità tal-bini, il-faċilitajiet u
s-servizzi, fit-termini tal-liġi, biex jiġi ddeterminat kemm huma fiżikament u
sensorjament aċċessibbli għall-persuni b'diżabilità, u jekk jiżgurawx li l-persuni
b'diżabilità jkunu jistgħu jirċievu servizzi b'dinjità b'mod li jindirizza l-ħtiġijiet

speċifiċi tagħhom, filwaqt li jindika wkoll liema miżuri għandhom jiġu adottati
permezz ta' akkomodazzjoni raġonevoli fir-rigward ta' pazjenti b'diżabilità.

Għandha tingħata wkoll attenzjoni partikolari lill-aħjar prattiċi fir-rigward ta' diversi
appoġġi li jagħmlu s-servizzi verament aċċessibbli, bħal pereżempjuli jkun hemm
interpreti tal-lingwa tas-sinjali disponibbli, jew l-għoti ta' informazzjoni Faċli biex
Taqra.

Ir-rappurtar għandu jenfasizza wkoll id-disponibbiltà ta' servizzi attwali u ppjanati
fi ħdan ambjenti komunitarji, inklużi servizzi fl-iskejjel u servizzi ta' wara nofsinhar,
u b'hekk jinkoraġġixxi bidla minn approċċ medikalizzat għal approċċ aktar inklużiv
u integrat lejn id-diżabilità, billi ċerti servizzi jitbiegħdu minn ambjenti kliniċi riġidi.

