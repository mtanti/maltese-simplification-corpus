Eżiti għal 7.1:
IEPs għall-Istudenti kollha b'Diżabilità

7.1.1 Id-DDI għandu, permezz tal-mekkaniżmi rilevanti tiegħu, isejjaħ diskussjonijiet
mal-Ministeru tal-Edukazzjoni, id-DDS u l-Fakultà tal-Edukazzjoni tal-Università
ta' Malta, u jikkonsulta mas-CRPD, sabiex jiddiskuti s-sistema attwali tat-tfassil u
l-monitoraġġ ta' Pjanijiet Edukattivi Individwalizzati (IEPs), inkluża l-estensjoni ta'
din is-sistema għal studenti fl-edukazzjoni postsekondarja u terzjarja, li jinvolvu
entitajiet rilevanti ta' appoġġ għad-diżabilità tal-istituzzjonijiet, u jwittu t-triq 'il
quddiem.

7.1.2 Id-DDI għandu jidħol f'diskussjonijiet mal-Ministeru għad-Drittijiet tal-Persuni
b'Diżabilità u l-Ministeru tal-Edukazzjoni, bil-ħsieb li jiddiskuti l-istatus tal-
IEPs f'termini ta' leġiżlazzjoni domestika, filwaqt li jispeċifika wkoll li l-istudenti
b'diżabilità għandhom ikunu involuti fl-iżvilupp tal-IEPs tagħhom, b'mod
partikolari meta jiġu ddeterminati aġġustamenti raġonevoli xierqa minn żmien
għal żmien, u fl-ippjanar ta' tranżizzjoni relatat.

Eżiti għal 7.2:
Programmi ta' Tranżizzjoni

7.2.1 Id-DDI għandu, permezz tal-mekkaniżmi rilevanti tiegħu, f'konsultazzjoni mas-
GRPD, u bl-inklużjoni ta' partijiet interessati bħall-Ministeru tal-Edukazzjoni,
id-DDS u l-Fakultà tal-Edukazzjoni tal-Università ta' Malta, jiddiskuti u jivvaluta
-programm ta' tranżizzjoni attwali għal studenti b'diżabilità minn stadju edukattiv
għal ieħor.

7.2.2 Id-DDI għandu jiżgura li jsiru sforzi rilevanti, abbażi ta' dawn id-diskussjonijiet,
sabiex jitressqu l-bidliet rilevanti fil-politika u l-leġiżlazzjoni, kif ukoll jitnedew
skemi li jinvolvu diversi atturi, biex jiġi żgurat l-użu ta' mudelli mfassla apposta u
skont l-aħjar prattiċi.


