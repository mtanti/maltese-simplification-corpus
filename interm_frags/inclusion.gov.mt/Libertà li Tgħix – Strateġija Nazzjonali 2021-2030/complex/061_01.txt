Eżiti għal 3.1:
Għarfien Ġenerali Kontinwu

3.1.1

3.1.2

DDI, filwaqt li jaġixxi permezz tal-mekkaniżmi rilevanti tiegħu, u flimkien mal-
Ministeru għad-Drittijiet tal-Persuni b'Diżabilità, għandu jibda kampanja bl-użu
tal-midja tal-massa u tal-mezzi tal-midja soċjali, biex jintlaħqu diversi setturi
tas-soċjetà, b'informazzjoni kategorizzata dwar id-diżabilità, u dwar id-drittijiet
u l-ħtiġijiet tal-persuni b'diżabilità, b'mod partikolari l-ġlieda kontra l-isterjotipi
relatati mad-diżabilità fl-oqsma kollha tal-ħajja, filwaqt li ssir referenza għal każijiet
ta' intersezzjonalità u fenomeni relatati, bħal fil-każ ta' nisa, persuni LGBTQI- u
migranti b'diżabilità, u bil-persuni b'diżabilità nfushom bħala l-persuni fit-tmun
ta' din l-inizjattiva.

Id-DDI, filwaqt li jaġixxi permezz tal-mekkaniżmi rilevanti tiegħu, flimkien mal-
Ministeru għad-Drittijiet tal-Persuni b'Diżabilità, u ma' persuni b'diżabilità bħala
forza ewlenija f'kampanja bħal din, għandu jiżviluppa kampanja simili, din id-
darba mmirata lejn persuni b'diżabilità nfushom, bl-għan aħħari jkun dak tal-
emanċipazzjoni, u speċjalment li jiġu indirizzati l-ineżattezzi u t-twemmin żbaljat
dwar id-diżabilità fost persuni b'diżabilità f'Malta.

Eżiti għal 3.2:
Għarfien dwar kif tista' tintuża l-leġiżlazzjoni f'każijiet ta' diskriminazzjoni
minħabba diżabilità

S£J

8283

Is-CRPD għandha tfassal pjan ta' azzjoni, bil-għan li tilħaq lill-persuni b'diżabilità,
lill-familji tagħhom u lis-soċjetà.

Is-CRPD, flimkien mal-partijiet interessati rilevanti, b'mod partikolari
l-organizzazzjonijiet tal-persuni b'diżabilità u l-organizzazzjonijiet tas-soċjetà
ċivili, għandha tipprovdi informazzjoni dwar. il-leġiżlazzjoni rilevanti kontra
d-diskriminazzjoni, f'diversi forom li jinkludu — iżda mhumiex limitati għal —
seminars, kampanji fil-midja u diskussjonijiet mal-partijiet interessati ewlenin.

