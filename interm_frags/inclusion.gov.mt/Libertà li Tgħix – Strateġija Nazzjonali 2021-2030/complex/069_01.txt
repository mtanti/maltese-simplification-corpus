4.1.3

4.1.4

Barra minn hekk, il-fenomenu tal-pedonalizzazzjoni għandu jiġi indirizzat bħala
miżura speċifika matul dawn id-diskussjonijiet fost dawn il-partijiet interessati, kif
ukoll il-ħolqien ta' politiċi li jirrispettaw id-disinn universali fir-rigward ta' mogħdijiet
alternattivi aċċessibbli li jintużaw waqt li jkunu għaddejjin xogħlijiet fuq mogħdijiet
pedonali.

Għandu jitfassal rapport li jagħti dettalji dwar is-sitwazzjoni attwali wara
diskussjonijiet imsemmija, inklużi rakkomandazzjonijiet u pjan ta' implimentazzjoni
li għandu jiġi kkoordinat mid-DDI, li jkopri wkolltestijiet meħtieġa bil-parteċipazzjoni
sħiħa ta' persuni b'diżabilità, fir-rigward ta' karatteristiċi ġodda li għandhom jiġu
implimentati, flimkien ma' kampanja ta' sensibilizzazzjoni.

Eżiti għal 4.2:
Aċċessibilità tas-servizzi tat-Trasport Pubbliku u tat-Taxi

4.2.1

4.2.2

4.2.3

Is-CRPD għandha tkompli b'diskussjonijiet rilevanti ma' partijiet involuti ewlenin,
bħad-DDI u TM, fir-rigward tal-applikazzjoni ta' politiċi u prattiċi li ġew adottati
u li jirrigwardaw l-aċċessibilità tas-servizzi tat-trasport pubbliku u tat-taxi, inkluż
ir-Regolamenti dwar is-Servizzi ta' Ġarr ta' Passiġġieri (Leġislazzjoni Sussidjarja
499.56) u r-Regolamenti dwar is-Servizzi tat-Taxi (Leġislazzjoni Sussidjarja
499.59).

Rapporti regolari dwar is-sitwazzjoni fir-rigward tal-aċċessibilità tas-servizzi tat-
trasport pubbliku u tat-taxi f'Malta u Għawdex, għandhom isiru bħala riżultat
ta' dawn id-diskussjonijiet, u DETs jistgħu jiġu offruti mis-CRPD lill-uffiċjali u
l-persunal rilevanti, wara li jikkoordinaw mad-DDI u l-partijiet interessati involuti,
per eżempju, b'enfasi fuq il-ħtiġijiet tal-passiġġieri b'nuqqas ta' vista.

Is-CRPD għandha tgħaddi dawn. ir-rapporti lill-partijiet kollha rilevanti, u
tikkomunika magħhom sabiex tħassib espress f'tali rapporti jkun jista' jiġi
indirizzat, bħal dak relatat mas-sikurezza u l-prezzijiet, filwaqt li l-adozzjoni tal-
aħjar prattiċi tkun tista' tiġi riveduta fuq bażi regolari, f'konformità mal-aħħar
żviluppi.

