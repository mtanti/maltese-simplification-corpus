1.1.5 It-tressiq formali ta' leġiżlazzjoni bażi ġdida u emendi għal-leġiżlazzjoni bażi
eżistenti quddiem il-Parlament għandu mbagħad isir

1.1.6 Taħriġ għandu jiġi pprovdut mid-DDI lill-uffiċjali fi ħdan id-Direttorat għall-
Investigazzjonijiet, il-Konformità u l-Infurzar tas-CRPD, biex jiġi żgurat li l-membri
tal-persunal ikunu midħla tad-dispożizzjonijiet rilevanti tal-liġi fis-seħħ, speċjalment
dawk il-persuni li jridu jaħdmu sabiex ipoġġuha fil-prattika.

Eżiti għal 1.2:
Aktar sforzi mill-Grupp ta' Ħidma biex Jiskrutinizza l-Leġiżlazzjoni u
Dokumentazzjoni ewlenija oħra

1.2.1 Is-CRPD għandha tkompli bl-isforzi li qed isiru permezz tal-grupp ta' ħidma
tagħha, li qed jgħaddi l-leġiżlazzjoni u dokumentazzjoni importanti oħra, biex:

1.2.1 Jimmappja l-leġiżlazzjoni u d-dokumenti ta' politika kollha li jkollhom effett
fuq il-persuni b'diżabilità u d-drittijiet tagħhom;

1.2.1.2 Jidentifika klawżoli li jiddiskriminaw kontra persuni b'diżabilità. Dan jestendi
wkoll għat-terminoloġija użata meta ssir referenza għal persuni b'diżabilità
b'mod espliċitu u/jew impliċitu;

1.2.2 Il-konklużjonijiet tal-grupp ta' ħidma għandhom jinġabru f'rapport wieħed jew
aktar hekk kif il-grupp ta' ħidma jqis xieraq, li eventwalment għandu jgħaddi
għand id-DDI għad-diskussjoni u l-azzjoni

1.2.3 Taħriġ għandu jiġi pprovdut mid-DDI, kif meħtieġ, lill-uffiċjali rilevanti fi ħdan is-
GRPD, biex jiġi żgurat li l-membri tal-persunal ikunu midħla tad-dispożizzjonijiet
rilevanti tal-liġi fis-seħħ, speċjalment dawk il-persuni li jridu jaħdmu sabiex
ipoġġuha fil-prattika.

