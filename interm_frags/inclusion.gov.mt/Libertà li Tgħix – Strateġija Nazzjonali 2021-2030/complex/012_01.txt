F'konformità mal-obbligi tagħha skont
il-Konvenzjoni, Malta waqqfet ukoll
struttura Nazzjonali ta' Koordinazzjoni,
għall-implimentazzjoni tal-obbligi ewlenin
kollha fil-Konvenzjoni fit-territorju tagħha.
Dan ifisser ukoll li din l-istruttura se jkollha
rwol ewlieni biex tiżgura koordinazzjoni
fl-implimentazzjoni u s-segwitu ta' din
-Istrateġija.

Għall-ewwel darba, se jkun hemm forum,
i jingħata wkoll bażi legali, li jippermetti
ir-rappreżentanti ta' entitajiet differenti li
jaħdmu fis-settur tad-Diżabilità f'Malta,
sabiex jiġu flimkien fuq bażi regolari, u
jikkooperaw aħjar fir-rigward ta' materji
tekniċi. Dan ser jiġi ssupplimentat minn
Kumitat Inter-Ministerjali, sabiex jiġi
żgurat li d-diskussjonijiet tekniċi mbagħad
jiġu segwiti wkoll minn rappreżentanti
ta' Ministeri u Segretarjati Parlamentari
differenti, in vista tal-portafolli rispettivi
tagħhom.

Importanti ħafna hu li niżguraw li
nkomplu nagħtu vuċi kostanti lill-
persuni b'diżabilità u lis-soċjetà
ċivili. Huwa għalhekk li: qed
inwaqqfu wkoll l-ENGAGE, il-forum
għall-Parteċipazzjoni tas-Soċjetà
Ċivili Maltija, fis-settur tad-Diżabilità,
fi ħdan id-Direttorat għall-Affarijiet
dwar id-Diżabilità (DDI).

