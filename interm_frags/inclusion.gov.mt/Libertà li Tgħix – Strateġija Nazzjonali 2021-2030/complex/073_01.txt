4.6.8

4.6.4

Id-DDI għandu, permezz tal-mekkaniżmi rilevanti tiegħu, iqajjem tħassib imressaq
mis-CRPD ma' partijiet interessati rilevanti, filwaqt li jqis ukoll il-feedback meħtieġ,
jew jagħmel proposti tiegħu stess, biex il-leġiżlazzjoni rilevanti dwar l-aċċessibilità
tiġi rfinata, fid-dawl taċ-ċirkostanzi partikolari fi kwalunkwe żmien.

Tali feedback jew proposti jeħtieġ li jindirizzaw ukoll l-użu eżistenti jew possibbli
tal-iżvilupp tal-aħjar prattiċi, bħall-importanza ta' stampi u simboli biex jiġi żgurat
l-aċċess minn persuni b'diżabilità għall-ambjent tagħhom, ġewwa jew barra
minn post, speċjalment meta persuna tkun f'sitwazzjoni ta' vulnerabbiltà, kif ukoll
li jkun permess id-dħul ta' annimali ta' appoġġ, għall-kuntrarju ta' sempliċiment
annimali gwida jew tas-servizz, sabiex persuna tkun tista' taċċessa post.

Eżiti għal 4.7:
Linji gwida dwar il-Preżentazzjoni ta' Informazzjoni f'diversi Formati Aċċessibbli

4.74

4.7.2

4.7.3

4.7.4

Id-DDS, f'konsultazzjoni ma' entitajiet oħra bħall-FITA, għandu jiddisinja u
jippubblika dokument gwida dwar il-formati aċċessibbli disponibbli għal persuni
ta' etajiet differenti b'diversi tipi ta' nuqqasijiet.

Il-linji gwida msemmija hawn fuq għandhom ikopru dokumenti f'format awdjo,
elettroniku u Braille. Produzzjoni ta' materjal Faċli biex Taqra għandha tkun
koperta fil-fond. Il-linji gwida għandhom ikopru wkoll vidjows bil-Lingwa tas-
Sinjali u s-sottotitoli, u d-deskrizzjoni awdjo ta' immaġini fissi jew li jiċċaqalqu
f'vidjows għal persuni neqsin mid-dawl jew b'vista batuta.

Il-linji gwida għandhom iqisu l-leġiżlazzjoni rilevanti u l-Istandards nazzjonali u
d-dokumenti ta' politika fis-seħħ minn żmien għal żmien, ikkomplementati minn
standards Ewropej u internazzjonali rilevanti li jorbtu lil Malta u jkunu fis-seħħ
minn żmien għal żmien.

Il-linji gwida għandhom ikunu disponibbli għall-konsultazzjoni mal-partijiet
interessati, u l-persuni: b'diżabilità u l-organizzazzjonijiet rappreżentattivi
tagħhom.

