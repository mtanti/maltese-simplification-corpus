5.1,3 Is-CRPD għandha tirrevedi l-implimentazzjoni tal-pjan ta' azzjoni fuq bażi regolari,
u tirreferi s-sejbiet tagħha lid-DDI, sabiex l-aġġornamenti għall-pjan imsemmi, u
għal-linji gwida kif meħtieġ, ikunu jistgħu jsiru u jiġu implimentati wara, permezz
ta' sforzi ta' implimentazzjoni rilevanti.

Eżiti għal 5.2:
Nagħmlu l-Avvenimenti Pubbliċi Aċċessibbli għal Kulħadd

5.2.1 Id-DDI, permezz tal-mekkaniżmi. rilevanti tiegħu, bl-involviment ta' partijiet
interessati bħad-DDS, il-Ministeru responsabbli għall-Arti, l-MTA, l-ACM,
Festivals Malta, il-FITA, Kunsilli Lokali, SportMalta u partijiet interessati mill-
komunità sportiva mainstream lokali, u rappreżentanti ta' entitajiet ibbażati fuq il-
fidi, u f'konsultazzjoni mat-Taqsima dwar l-Aċċessibilità tas-CRPD, għandu jidħol
f'diskussjonijiet mal-organizzaturi ta' avvenimenti pubbliċi, dwar l-aċċessibilità
ta' tali avvenimenti pubbliċi għall-persuni b' diżabilità.

5.2.2: Għandu jitfassal rapport inizjali, li jkopri kwistjonijiet relatati mal-aċċessibilità,
inkluża l-aċċessibilità ta' informazzjoni, ta' avvenimenti pubbliċi, u lakuni rilevanti.

5.2.3 Sett ta' linji gwida sabiex jappoġġaw lill-organizzaturi ta' avvenimenti pubbliċi
għandhom jiġu mħejjija mid-DDI, bħala riżultat ta' tali diskussjonijiet, li jkollhom
l-għeruq tagħhom fil-kunċett ta' disinn universali, u abbażi tal-esperjenzi ta'
persuni b'diżabilità.

5.2.4 Il-promozzjoni ta' avvenimenti aċċessibbli għandha tiġi indirizzata wkoll, permezz
tal-isforzi konġunti tal-partijiet involuti, bħala riżultat ta' dawn id-diskussjonijiet,
flimkien ma' inizjattivi għall-inkoraġġiment tal-parteċipazzjoni attiva.

Eżiti għal 5.3:
Inċentivi għall-promozzjoni tal-Aċċessibilità Kulturali

5.3.1. Id-DDI għandu jikkoordina diskussjonijiet, permezz tal-mekkaniżmi rilevanti tiegħu,
u jinvolvi lill-Ministeru għad-Drittijiet tal-Persuni b'Diżabilità u d-DDS, u pattijiet
interessati bħall-Ministeru responsabbli għall-Arti, il-Ministeru responsabbli
għall-Wirt Nazzjonali, Heritage Malta, l-MTA, l-ACM u Festivals Malta, filwaqt li

