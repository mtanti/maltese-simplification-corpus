Eżiti għal 1.3:
Assessjar tad-Diżabilità u Riforma fl-Eliġibbiltà tal-Programmi

1.3.1

1.3.2

1.3.8

1.3.4

Id-DDI ser ikompli d-diskussjonijiet mal-partijiet ewlenin, u ċioġ d-DSS, is-
ORPD, l-Aġenzija Sapport, il-Ministeru tal-Edukazzjoni, il-JobsPlus, il-Ministeru
tas-Saħħa, l-OCMH, u rappreżentanti tas-soċjetà ċivili, biex jiġi żgurat li sistemi
differenti ta' assessjar tad-diżabilità mħaddma minn entitajiet differenti jiġu
inkorporati f'sistema olistika waħda, ġestita permezz ta' taqsima stabbilita fi
ħdan Aġenzija Sapport.

s-sistema riformata għandha titħaddem bl-użu ta' kriterji funzjonali u soċjali li
jirriflettu l-aspetti kollha tal-ħajja ta' persuna, biex jiġi żgurat li l-valutazzjonijiet
jiffukaw fuq liema appoġġ il-persuni b'diżabilità jeħtieġu sabiex ikunu jistgħu
jwettqu l-pjanijiet ta' ħajjithom, minflok kriterji strettament mediċi u metodi ta' eżitu
wantitattivi li bħalissa huma prevalenti, peress li dawn tal-aħħar jagħtu prijorità
ill-indebolimenti funzjonali, u l-opinjonijiet tal-membri tal-familja u l-professjonisti,
minflok lix-xewqat u l-aspirazzjonijiet ta' persuni b'diżabilità.

Fit-twettiq tar-riformi rilevanti, il-partijiet ikkonċernati għandhom jiżviluppaw
ukoll lista ta' kontroll (checklist) fir-rigward tal-assessjar olisitku professjonali u
l-prijoritizzazzjoni, u jiżguraw li l-persuni b'diżabilità u/jew il-membri tal-familja u
n-netwerks ta' appoġġ tagħhom jingħataw lista komprensiva ta' servizzi li jkunu
jistgħu jaċċessaw mal-konklużjoni tal-proċess ta' assessjar.

L-eliġibbiltà tal-programmi varji tibqa' taħt il-kompetenza ta' dipartimenti differenti
msemmija fl-Eżitu 1.3.1, iżda għandha tiġi diskussa fost il-partijiet interessati,
b'attenzjoni partikolari għal aktar sensibilizzazzjoni dwar liema servizzi toffri kull
entità, filwaqt li tiġi indirizzata l-komunikazzjoni bejn il-professjonisti f'kull entità,
u għandha tiġi implimentata b'kongruwenza mar-riforma li toħloq sistema unika
olistika ta' assessjar tad-diżabilità.

