8.2.3

Is-CRPD għandha tirrevedi regolarment kwalunkwe taħriġ bħal dan imfassal
b'dan il-mod, u tikkomunika l-feedback rilevanti lid-DDI, sabiex tali feedback
ikun jista' jiġi kkomunikat lill-partijiet ikkonċernati, u r-reviżjonijiet rilevanti għall-
inizjattivi ta' taħriġ imsemmija meqjusa skont dan.

Eżiti għal 8.3:
Iktar sensibilizzazzjoni dwar id-diżabilità fil-Bordijiet Mediċi

8.3.1

8.3.2

Id-DDI għandu jiddiskuti mar-rappreżentanti tal-Ministeru tas-Saħħa u partijiet
interessati rilevanti oħra, permezz tal-istrutturi tiegħu, u filwaqt li jikkonsulta
mas-CRPD, modi differenti ta' kif il-bordijiet mediċi jkollhom għarfien aħjar
tad-diżabilità u tal-ħtiġijiet tal-persuni b'diżabilità, inklużi l-esperjenzi tal-lakuni
tul il-ħajja, sabiex jiġi żgurat li kwalunkwe deċiżjoni meħuda minn tali bordijiet
tirrispetta d-dinjità u d-drittijiet tal-persuni b'diżabilità.

Għandu jitfassal rapport inizjali wara l-imsemmija diskussjonijiet, li jiddeskrivi
s-sitwazzjoni attwali, il-lakuni u r-rakkomandazzjonijiet, sabiex l-imsemmija
rakkomandazzjonijiet imbagħad jiġu ppreżentati lill-Ministeru tas-Saħħa, u l-ilħna
tal-persuni b'diżabilità u l-familji u n-netwerks ta' appoġġ tagħhom għandhom
ikunu ta' importanza kbira fit-twettiq ta' dan il-proċess.

Eżiti għal 8.4:
Promozzjoni tas-Saħħa għal Persuni b'Diżabilità

8.4.1

8.4.2

Id-DDI għandu jsejjaħ diskussjonijiet mad-Direttorat tiegħu għall-Promozzjoni tas-
Saħħa u l-Prevenzjoni tal-Mard fi ħdan il-Ministeru tas-Saħħa, u d-DDS, filwaqt
li jikkonsulta mas-CRPD, sabiex jiżgura li l-isforzi nazzjonali ta' promozzjoni
tas-saħħa, inklużi kampanji nazzjonali jkunu inklużivi u aċċessibbli għal persuni
b'diżabilità.

B'mod partikolari, jeħtieġ li tingħata attenzjoni speċifika biex jintlaħqu gruppi
differenti ta' persuni b'diżabilità, b'mod partikolari n-nisa b'diżabilità, fir-rigward
tal-ħtiġijiet speċifiċi tas-saħħa tagħhom, filwaqt li tiġi żgurata perspettiva xierqa tal-
ġeneru u tad-diżabilità, kif ukoll gruppi bħal persuni LGBTQI-- b'diżabilità, b'mod
partikolari meta jiġu aċċessati servizzi bħall-Klinika għall-Ħtiġijiet tal-Ġeneru, u

