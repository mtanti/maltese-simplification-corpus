Eżiti għal 4.10:
Aċċess għas-Sistema Ġudizzjarja u l-Kapaċità Legali

410.

4,102

4,10.3

Id-DDI, permezz tal-mekkaniżmi rilevanti tiegħu, u f'konsultazzjoni mas-CRPD,
għandu jidħol f'diskussjonijiet mal-Aġenzija għas-Servizzi tal-Qrati, sabiex jiżgura
li l-Qrati tal-Ġustizzja, u s-servizzi li joffru, ikunu aċċessibbli mil-lat fiżiku, inkluż
sensorjali, kif ukoll mil-lat ta' informazzjoni u proċedura, u inkluż fl-għoti ta'
għajnuna legali u miżuri oħra ta' appoġġ finanzjarju, f'konformità mal-preċetti
rilevanti li jinsabu fil-Konvenzjoni UNCRPD.

Id-DDI, permezz tal-mekkaniżmi rilevanti tiegħu, u f'konsultazzjoni mas-CRPD,
għandu jidħol f'diskussjonijiet mal-partijiet rilevanti bħall-Korp tal-Pulizija u
l-LESA, sabiex jiżgura li l-persuni b'diżabilità jgawdu minn aċċess fiżiku, inkluż
aċċess sensorjali għall-bini (bħal għases tal-pulizija), kif ukoll aċċessibilità ta'
informazzjoni (bħall-aċċess għall-informazzjoni fuq l-internet), u aċċess għas-
servizzi, inklużi s-servizzi ta' emerġenza, u gwida xierqa għall-persuni b'diżabilità,
u l-familji u n-netwerks ta' appoġġ tagħhom, fir-rigward ta' dawn il-materji.

Id-DDI għandu jikkoordina mal-Bord tal-Kustodja, l-OCMH u partijiet interessati
rilevanti oħra, sabiex jiffinalizza Abbozz ta' Liġi dwar l-Awtonomija Personali,
li għandu jiġi ppreżentat mill-Ministeru għad-Drittijiet tal-Persuni b'Diżabilità
quddiem il-Kabinett tal-Ministri u eventwalment il-Parlament, bil-ħsieb li jiġi
żgurat rikonoxximent ugwali għall-persuni b'diżabilità quddiem il-liġi, fit-termini
tal-Artikolu 12 tal-Konvenzjoni UNGRPD, permezz tal-introduzzjoni tal-kunċetti
ta' teħid ta' deċiżjonijiet appoġġati u ta' teħid ta' deċiżjonijiet konġunti fil-liġi
Maltija.


