Eżiti għal 4.8:
Valutazzjoni tal-Aċċessibilità u Rapporti ta' Implimentazzjoni minn Entitajiet
tal-Istat

4.8.1

4.8.2

Id-DDI, permezz tal-mekkaniżmi rilevanti tiegħu, għandu jiddiskuti ma' entitajiet
governattivi u parastatali, sabiex jinbeda eżerċizzju li permezz tiegħu dawn
l-entitajiet kollha jwettqu, fuq bażi regolari, valutazzjoni dettaljata tal-aċċessibilità
u rapport ta' implimentazzjoni, dwar il-bini, l-ambjent tax-xogħol u s-servizzi
offruti minnhom, filwaqt li jiżguraw li kwalunkwe uffiċċju li jkun inkiseb ġdid ikun
aċċessibbli għal kulħadd skont il-leġiżlazzjoni u l-Istandards applikabbli fis-seħħ
minn żmien għal żmien.

Is-CRPD għandha timmonitorja r-rapporti msemmija, u tagħti kontributi regolari
lid-DDI, li għandu jiddiskuti l-kontributi msemmija mal-entitajiet rilevanti, bil-ħsieb
li l-kontributi msemmija jiġu implimentati.

Eżiti għal 4.9:
Logo Ġdid tad-Diżabilità

4.9.1

4.9.2

Id-DDI għandu jidħol f'diskussjonijiet, permezz tal-mekkaniżmi rilevanti tiegħu,
mal-partijiet interessati inklużi l-Ministeru għad-Drittijiet tal-Persuni b'Diżabilità u
s-CRPD, kif ukoll organizzazzjonijiet rappreżentattivi ta' persuni b'diżabilità, dwar
is-sostituzzjoni tal-logo l-antik tad-diżabilità, favur l-adozzjoni tal-Logo tal-Ġnus
Magħquda dwar id-Diżabilità, li jippromwovi l-immaġni ta' persuni b'diżabilità
bħala parteċipanti attivi, u ċittadini attivi fi ħdan is-soċjetà prinċipali.

Il-logo l-ġdid għandu jitnieda mill-Ministeru għad-Drittijiet tal-Persuni b'Diżabilità,
b'dan ikun segwit minn kampanja ta' sensibilizzazzjoni permezz tal-midja,

immirata lejn il-pubbliku inġenerali, kif ukoll lejn oqsma speċifiċi tas-soċjetà
bħat-tfal tal-iskola.

