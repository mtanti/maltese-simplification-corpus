Eżiti għal 13.1:
Forum tal-Belt Valletta dwar il-Kooperazzjoni UE-Dinja Għarbija dwar id-
Drittijiet tal-Persuni b'Diżabilità

13.1.1

13.1.2

Id-DDI għandu jiffaċilita d-diskussjonijiet rilevanti ma' partijiet interessati loka
differenti, inkluż id-DDS u Aġenzija Sapport, u jikkordina mal-Ministeru għall-
Affarijiet Barranin, filwaqt li jikkonsulta mas-CRPD, sabiex terġa' tingħata l-ħajja
lis-sħubija bejn l-UE u d-Dinja Għarbija maħluqa permezz tal-Forum tal-Belt
Valletta f'April tal-2019, bl-involviment tal-UN ESCWA, il-Lega tal-Istati Għarab u
diversi gvernijiet, u l-parteċipazzjoni tal-Kummissjoni Ewropea, biex jinstab mod
fattibbli 'l quddiem għall-iskambju tal-aħjar prattiċi u l-ħolqien ta' kontenut, li fi
aħħar mill-aħħar ikun ta' benefiċċju għall-persuni b'diżabilità.

Għandhom jiġu segwiti d-diskussjonijiet inizjali mad-DDS u partijiet interessati
oħra fir-reġjun UE-Dinja Għarbija, lejn il-ħolqien ta' Netwerk ta' Riċerka UE-Dinja
Għarbija, u mal-ITU u l-UN ESCWA, lejn il-ħolqien u l-bini ta' bażi ta' għarfien
u sħubijiet konkreti fil-qasam tal-ICT Aċċessibbli, b'segwitu għall-konferenza
Accessible Europe li saret f'Malta f'Diċembru tal-2019.

Eżiti għal 13.2:
Kooperazzjoni u Skambju tal-Aħjar Prattiċi permezz ta' Fora Eżistenti

18.2.1

Id-DDI għandu, permezz tat-trawwim ta' kuntatti internazzjonali eżistenti, u
l-kultivazzjoni ta' oħrajn ġodda, jew b'mod bilaterali, jew permezz ta' fora
multilaterali li jipparteċipa fihom, inkluż permezz tar-rappreżentanza ta' Malta fis-
sħubija ta' kumitati permanenti, u flimkien mal-partijiet rilevanti fi ħdan il-Gvern,
l-akkademja u s-soċjetà ċivili, fejn il-kontribut ta' persuni b'diżabilità jkun ta'
importanza kbira, jipparteċipa fi, jiżviluppa u jospita inizjattivi bħal panels, gruppi
ta' ħidma reġjonali u avvenimenti tematiċi, fejn jiġu diskussi temi ta' benefiċċju
reċiproku b'rabta mas-settur tad-diżabilità.

