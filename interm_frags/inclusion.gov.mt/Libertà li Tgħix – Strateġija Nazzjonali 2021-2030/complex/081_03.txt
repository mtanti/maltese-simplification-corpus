azzjonijiet Speċifiċi u Eżiti marbuta

Eżiti għal 5.1:
Nagħmlu Postijiet Kulturali, ta' Divertiment u Sportivi, il-Prodotti tagħhom, u
Spazji Pubbliċi ta' Barra Aċċessibbli għal Kulħadd

5.1.1 Id-DDI, permezz tal-mekkaniżmi. rilevanti tiegħu, bl-involviment tad-DDS, il-
FITA, il-Ministeru responsabbli għall-Arti, il-Ministeru responsabbli għall-Wirt
Nazzjonali, Heritage Malta, ACM, MTA, Kunsilli Lokali, SportMalta u partijiet
interessati mill-komunità sportiva mainstream lokali, u rappreżentanti ta' entitajiet
ibbażati fuq il-fidi, u f'konsultazzjoni mat-Taqsima dwar il-Konformità  tas-
GCRPD, għandha tidħol f'diskussjonijiet mal-partijiet interessati msemmija, u
ma' operaturi ta' postijiet kulturali, ta' divertiment u sportivi fis-settur pubbliku u
privat, inklużi l-organizzazzjonijiet rappreżentattivi tagħhom f'dan il-każ tal-aħħar,
bħal swali taċ-ċinema, mużewijiet, parks, galleriji tal-arti, siti storiċi u oħrajn ta'
wirt, u postijiet sportivi, biex jiddiskutu l-istat attwali dwar l-użu possibbli u reali
ta' tali faċilitajiet minn persuni b'diżabilità.

5.1.2: Għandu jitfassal rapport inizjali, li jkopri kwistjonijiet relatati mal-aċċessibilità,
inkluża l-aċċessibilità ta' informazzjoni, u lakuni rilevanti, li jikkonċernaw kemm
it-twassil tas-servizz, kif ukoll l-aċċessibilità fiżika u sensorjali tal-bini. Ir-rapport
għandu jagħti wkoll attenzjoni partikolari lil elementi speċifiċi bħall-ħtiġijiet ta'
persuni b'indebolimenti sensorji. Għandu jiġi inkluż sett eżawrijenti ta' linji gwida,
b'enfasi fuq kif dawn il-postijiet jistgħu jsiru aċċessibbli, flimkien ma' pjan ta'
azzjoni.

