9.5.2: Diskussjonijiet bħal dawn għandhom jimmiraw ukoll speċifikament lejn l-akkwist
u t-taħriġ ta' persunal xieraq, li jimplimenta programmi bbażati fuq l-aħjar prattiċi
osservati, filwaqt li jkun imfassal għar-realtajiet tas-settur lokali tal-impjiegi.

EŻżiti għal 9.6:
Ħidma ta' Sensibilizzazzjoni u Detached Work maż-Żgħażagħ

9.6.1 Aġenzija Żgħażagħ, flimkien ma' partijiet interessati ewlenin oħra fosthom
Aġenzija Sapport, il-Fakultà għat-Tisħiħ Soċjali fl-Università ta' Malta, l-LSF u
kwalunkwe. entità oħra li tissodisfa skop simili, JobsPlus, id-DDI u s-CRPD,
għandha tagħmel sforzi sabiex tiżgura l-użu tal-ħidma fost iż-żgħażagħ bħala
għodda biex jiġu inklużi aħjar il-minoranzi soċjali, inklużi l-persuni b'diżabilità.

9.6.2: L-imsemmija sforzi għandhom iwasslu għall-ħolqien ta' inizjattivi speċifiċi, li

jkollhom l-għanijiet doppji li joħolqu kuxjenza dwar is-servizzi u l-faċilitajiet eżistenti

għall-impjegabbiltà tal-minoranzi soċjali, u jservu bħala rabta ma' entitajiet bħal-

LSF u kwalunkwe. entità oħra li tissodisfa skop simili, u Jobsplus.

9.6.3. It-taħriġ ta' persuni kwalifikati li jaħdmu maż-żgħażagħ dwar materji bħall-għarfien
dwar id-diżabilità għandu jsir ukoll bħala aspett ewlieni ta' din l-Azzjoni, wara
koordinazzjoni bejn il-partijiet interessati involuti.

Eżiti għal 9.7:
Kampanja tal-Midja u Ċertifikazzjoni Inklużiva ta' Min Iħaddem

9.7.1. Id-DDI u s-CRPD għandhom, flimkien ma' JobsPlus, l-LSF u kwalunkwe entità
oħrali tissodisfa skop simili, u d-DDS, jiddiskutu kampanja fil-midja li tippromwovi
persuni b'diżabilità fl-impjieg, u toħloq sensibilizzazzjoni dwar servizzi u faċilitajiet
tal-JobsPlus, u tal-LSF u kwalunkwe entità oħra li tissodisfa skop simili.

9.7.2 Il-Ministeru għad-Drittijiet tal-Persuni b'Diżabilità għandu, flimkien mad-DDI,
is-CRPD, JobsPlus, l-LSF u kwalunkwe. entità oħra li tissodisfa skop simili,
u d-DDS, jiżviluppa u jniedi skema biex jiċċertifika Impjegaturi Inklużivi, u tali
persuni u entitajiet għandhom jidhru regolarment bħala eżempji tal-aħjar prattiċi
fil-kampanja tal-midja msemmija.


