Eżiti għal 4.3:
Aċċessibilità tal-Bajjiet u tat-Turiżmu

4.3.1

4.3.2

4.3.8

4.3.4

Is-CRPD għandha tkompli b'diskussjonijiet ma' partijiet involuti rilevanti, bħad-
DDI, l-MTA, il-FITA u rappreżentanti tal-Kunsilli Lokali, fir-rigward tal-applikazzjoni
ta' miżuri rilevanti ta' politika u prattika eżistenti dwar il-Bajjiet Aċċessibbli, u
dwar it-Turiżmu Aċċessibbli, bħal fir-rigward ta' materji bħall-aċċess għas-siġġijiet
tar-roti, u inkluż permezz ta' soluzzjonijiet ta' aċċessibilità diġitali żviluppati
preċedentement minn entitajiet bħall-FITA.

Dawn il-miżuri ta' politika u prattika għandhom jittieħdu mil-leġiżlazzjoni rilevanti
u mill-Istandards nazzjonali u d-dokumenti ta' politika fis-seħħ minn żmien għa
żmien, ikkomplementati minn standards Ewropej u internazzjonali rilevanti li
jorbtu lil Malta u jkunu fis-seħħ minn żmien għal żmien.

Rapporti regolari fir-rigward tas-sitwazzjoni dwar l-aċċessibilità tal-bajjiet madwar
Malta u Għawdex, kif ukoll tas-settur usa' tat-Turiżmu, għandhom isiru bħala
riżultat ta' dawn id-diskussjonijiet.

Is-CRPD għandha tgħaddi r-rapporti tagħha lill-partijiet involuti rilevanti, u
tikkomunika magħhom sabiex tħassib espress f'tali rapporti jkun jista' jiġi
indirizzat, filwaqt li l-adozzjoni tal-aħjar prattiċi jkun jista' jiġi rivedut fuq bażi
regolari, fl-isfond tal-aħħar żviluppi.

Eżiti għal 4.4:
Politika ta' Informazzjoni Aċċessibbli

4.4.1

4.4.2

Id-DDI, permezz tal-mekkaniżmi rilevanti tiegħu, flimkien ma' partijiet rilevanti
oħra bħall-FITA u Aġenzija Sapport, u l-ACTU fi ħdan Aġenzija Sapport, u
f'konsultazzjoni mas-CRPD, għandu jniedi diskussjonijiet illi jwasslu għall-iżvilupp
u t-titjib kontinwu ta' politika komprensiva dwar l-aċċessibilità tal-informazzjoni,
li tkopri materjal relatat ma' setturi bħat-turiżmu, l-edukazzjoni, in-negozju u
s-saħħa, u l-forniment ta' servizzi pubbliċi.

Eżerċizzju komprensiv ta' mmappjar għandu inizjalment jitwettaq mill-FITA,
li jkopri s-sitwazzjoni attwali f'oqsma bħall-aċċessibilità ta' websajts u fuljetti, u

