jinkludi l-vuċi u l-kontribut ta' persuni b'diżabilità u l-familji tagħhom, għandu
jaħdem mas-CPD, sabiex jiżgura t-tfassil ta' Pjan ta' Emerġenza Ġenerali f'waqtu
u effettiv, li jindirizza wkoll il-ħtiġijiet u d-drittijiet tal-persuni b'diżabilità, inkluż fir-
rigward tal-aċċess għal servizzi ta' emerġenza, filwaqt li jitfassal skont il-kuntest
nazzjonali.

1222 Is-CRPD se tkun responsabbli għall-monitoraġġ tal-implimentazzjoni tal-Pjan ta'
Emerġenza Ġenerali fir-rigward ta' persuni b'diżabilità, u għall-għoti ta' kontributi
regolari lid-DDI f'dan ir-rigward, sabiex l-imsemmija kontributi jkunu jistgħu jiġu
diskussi mas-CPD u entitajiet rilevanti oħra, permezz tal-istrutturi tad-DDI, biex
jiġi żgurat li l-Pjan innifsu, kif ukoll l-azzjonijiet meħuda jew ippjanati taħtu, jiġu
ristrutturati skont dan.

Eżiti għal 12.3:
Servizzi ta' Emerġenza

123.1 Id-DDI għandu jidħol f'diskussjonijiet mas-Servizzi ta' Emerġenza, biex jiżgura li
dawn is-servizzi jsiru aċċessibbli, fit-termini tal-leġiżlazzjoni viġenti fis-seħħ u tal-
aħjar prattiċi.

123.2 Id-DDI ser jidħol f'diskussjonijiet mas-Servizzi ta' Emerġenza u mal-partijiet
ikkonċernati rilevanti l-oħra kollha, sabiex jiġu studjati l-possibbiltajiet marbuta
mal-għoti ta' dettalji dwar persuni b'diżabilità rreġistrati, f'konformità mal-
leġiżlazzjoni viġenti rilevanti li tirregola l-kunsens u l-protezzjoni tad-data, lis-
Servizzi ta' Emerġenza, sabiex l-operaturi jkollhom aċċess għal din l-informazzjoni
matul talba ta' emerġenza, u jkunu jistgħu jassistu aħjar lill-persuni msemmija.

12.33 Is-CRPD għandha tkompli toffri DETs lis-Servizzi ta' Emerġenza, bħall-Pulizija u
s-OCPD, filwaqt li tagħmel enfasi partikolari fuq li persuna tagħraf id-diżabilità, u
speċjalment id-diżabilità inviżibbli, fir-rigward ta' sitwazzjonijiet ta' emerġenza.

