INTOM GĦIDTU:

e. 'L-istudenti fuq il-firxa wiesgħa ta' awtiżmu għadhom mhux qed igawdu l-istess
trattament bħall-pari newrotipiċi tagħhom, kemm fis-sistemi edukattivi privati kif
ukoll f'dawk pubbliċi, fil-livelli kollha;

e. Filwaqtli hemm ħafna edukaturi impenjati, bħal amministraturi, għalliema jew letturi,
edukaturi ta' appoġġ għat-tagħlim (LSEs), u professjonisti jew persuni oħra minn
oqsma speċjalizzati, is-sensittività għall-awtiżmu għadha tvarja ħafna minn skola
għal skola, fil-livell primarju u sekondarju, kif ukoll f'istituzzjonijiet differenti fil-livell
terzjarju;

e Fil-livell primarju u sekondarju, l-ambjent tal-iskola u tal-klassi għandu jiġi adattat
biex jiġi żgurat li t-tfal fuq il-firxa wiesgħa ta' awtiżmu ma jiġux attivati (triggered)
minn elementi bħal geġwiġija fuq il-ħitan tal-klassi, filwaqt li l-ambjent isir ukoll aktar
pjaċevoli għat-tfal newrotipiċi;

e It-tfassil ta' lezzjonijiet jew lekċers b'mod li jinkludi aħjar kemm l-istudenti fuq il-
firxa wiesgħa ta' awtiżmu, kif ukoll l-istudenti newrotipiċi, jippermetti lill-istudenti
fuq il-firxa wiesgħa ta' awtiżmu li jibbenefikaw b'mod aktar wiesa' mill-edukazzjoni
mainstream;

e. Għandhom jiġu żviluppati u jsiru aktar sforzi biex it-tfal fuq il-firxa wiesgħa ta'
awtiżmu jiġu inklużi fl-edukazzjoni mainstream, bħal permezz ta' klassijiet jew
taqsimiet ta' appoġġ, u programmi supplimentari ulterjuri, kif meħtieġ;

e. Għandu jiġi żgurat li l-Pjan ta' Edukazzjoni Individwalizzat (IEP) ma jkunx disponibbli
biss għall-istudenti tal-iskola primarja u sekondarja, iżda wkoll għall-istudenti fl-
edukazzjoni post-sekondarja;

e. Għandna naħdmu mill-qrib mal-istituzzjonijiet edukattivi, fil-livelli kollha, biex
niżguraw li l-għarfien dwar l-awtiżmu jixxerred mal-istudenti kollha — kemm ma'
dawk fuq il-firxa wiesgħa ta' awtiżmu, kif ukoll ma' dawk li mhumiex, u mal-familji u
l-edukaturi;

