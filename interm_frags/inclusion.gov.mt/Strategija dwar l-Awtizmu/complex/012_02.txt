medika tal-affarijiet, u ħafna aktar fuq
l-aspetti soċjali uta' emanċipazzjoni —ridna
nużaw sistema li tkun adattata għall-iskop
tagħha, filwaqt li nevitaw id-duplikazzjoni
billi noħolqu aktar burokrazija.

Il-monitoraġġ u r-reviżjoni tal-ħidma
tal-Mekkaniżmu ta' Koordinazzjoni, fir-
rigward tal-Istrateġija, imbagħad jitwettqu
mill-Kunsill innifsu, ai termini tal-mandat
mogħti lilu mill-Artikolu 10(b) tal-Att dwar
l-Empowerment tal-Persuni Fuq il-Firxa
Wiesgħa ta' Awtiżmu.

Se tkun triq twila 'l quddiem — madankollu,
vjaġġ ta' elf mil jibda b'pass wieħed.
Għadni niftakar, lura fl-2015, f'nofs l-istudji
tad-dottorat tiegħi, u bħala attivist, meta
kont nisħaq għal leġiżlazzjoni speċifika
dwar l-awtiżmu. Kien ta' sodisfazzjon
għalija meta rajt lil din l-inizjattiva tieħu
spinta, u li rnexxieli wkoll eventwalment
nikkontribwixxi għall-Att li għadda fl-2016.
Bħala persuna idealista, attivist li mmilitajt
prinċiparjament minn wara skrin ta'
kompjuter, ridt bidla, u miżuri drastiċi. Il-
proċess li wassal għall-Att, u l-aħħar ftit snin
ta' ħidma fuq din l-Istrateġija, għallmuni
li r-realtà hija ħafna aktar kumplessa, u
li l-affarijiet huma aktar diffiċli milli jidhru.
Madankollu, jiena grat li kont parti minn
proċess li huwa l-ħolma ta' kull attivist.


