Ma jeżistix biżżejjed għarfien dwar il-Karta tad-Diżabilità tal-UE u għal xiex din tista'
tintuża, fost il-persuni fuq il-firxa wiesgħa ta' awtiżmu, il-familji tagħhom, u dawk li
jipprovdu prodotti u servizzi;

Għalkemm xi persuni fuq il-firxa wiesgħa ta' awtiżmu ma jitkellmux, dan ma jfissirx
li m'għandhom xejn xi jgħidu, u rridu nagħmlu sforz biex niżguraw li jkunu jistgħu
jikkomunikaw b'modi alternattivi. '

AĦNA SER:

1.1 Naħdmu, flimkien miegħek, u ma' msieħba oħra lokalment u barra mill-pajjiż, biex
nipproduċu kampanji ta' sensibilizzazzjoni li juru x'inhu verament l-awtiżmu, u dak Illi
tassew mhuwiex, u sabiex niġġieldu l-istigma li teżisti u s-sens ta' mistħija li jhossu
kemm ċerti membri tal-familja kif ukoll persuni fuq il-firxa wiesgħa ta' awtiżmu,
filwaqt illi nikkonfrontaw teoriji bla bażi dwar l-awtiżmu, mnejn jiġi, u interventi għall-
awtiżmu.

Dawn il-kampanji ta' sensibilizzazzjoni, inkluż, fejn rilevanti, fil-forma ta' taħriġ
kontinwu u aġġornat, għandu jilħaq lil setturi differenti tas-soċjetà, bħal pereżempju:

is-settur edukattiv;

is-settur tas-saħħa;

is-settur soċjali;

persuni fuq il-firxa wiesgħa ta' awtiżmu u l-familji tagħhom;

persuni ta' appoġġ u persuni li jieħdu ħsieb persuni oħra b'mod informali;

dawk li jfornu prodotti u servizzi, fis-settur pubbliku u f'dak privat;

il-pubbliku inġenerali, permezz tal-kunsilli lokali, u l-għaqdiet soċjali u kulturali.

