e. Kwalunkwe intervent għall-awtiżmu għandu jkun imfassal speċifikament madwar
il-persuna fuq il-firxa wiesgħa ta' awtiżmu, u ma jippruvax jibdilhom, iżda joħroġ
l-aħjar fihom;

e. Il-ħtiġijiet tal-kura tas-saħħa tat-tfal u l-adolexxenti fuq il-firxa wiesgħa ta' awtiżmu
mhumiex qed jiġu indirizzati b'mod sensittiv għall-awtiżmu;

9. M'hemm l-ebda medikazzjoni xierqa li nista' nsib għall-awtiżmu/waħda mill-akbar
problemi tagħna hija l-medikazzjoni żejda;

s. M'hemmx biżżejjed informazzjoni jew gwida dwar interventi alternattivi għall-
awtiżmu;

9. Huwa importanti li strutturi u sistemi jkunu fis-seħħ biex jippermettu lill-persuni fuq
il-firxa wiesgħa ta' awtiżmu jirċievu dijanjosi preċiża u l-appoġġ li jeħtieġu, u b'hekk
jiġi ffaċilitat il-funzjonament ottimali tagħhom, u l-kapaċità tagħhom li jipparteċipaw
f'attivitajiet ta' kuljum, f'soċjetà li taċċettahom u tifhimhom.

AĦNA SER:

2.1 Naħdmu, flimkien miegħek, mal-fornituri tas-servizzi, mas-settur volontarju, u ma'
korpi rilevanti tal-Istat, biex niżguraw riforma olistika tas-servizzi statali u privati
attwali fil-qasam tal-identifikazzjoni bikrija u l-interventi għall-awtiżmu, għal persuni
ta' etajiet differenti, billi:

e. nibnu fuq u nsaħħu strutturi statali diġà eżistenti, kemm f'termini tal-qasam
kliniku kif ukoll f'dak tar-riżorsi umani u taħriġ speċjalizzati, bħat-Taqsima tal-
Assessjar tal-Iżvilupp tat-Tfal (CDAU), is-Servizz Nazzjonali għal Tfal u Żgħażagħ
(CVPS), is-Servizz tal-Psikologi tal-Iskejjel, it-Tim ta' Appoġġ għall-Firxa
Wiesgħa ta' Awtiżmu fl-iskejjel, u servizzi relatati, biex jiġu żgurati interventi u
appoġġ effettivi u f'waqthom;

e. Naħdmu sabiex:

