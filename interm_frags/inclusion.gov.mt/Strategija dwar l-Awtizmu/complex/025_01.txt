e. nappoġġjaw fornituri ta' servizzi regolati li min-naħa tagħhom ikunu jixtiequ
jappoġġjaw persuni fuq il-firxa wiesgħa ta' awtiżmu, il-familji tagħhom u oħrajn
qrib tagħhom;

e. inwaqqfu kwalunkwe prattika negattiva li ma tkunx konformi mal-aħjar
standards internazzjonali.

2.3 Naħdmu mill-qrib mal-Gvern, wara l-adozzjoni ta' din il-leġiżlazzjoni, biex niżguraw
mekkaniżmi għall-appoġġ finanzjarju lill-persuni fuq il-firxa wiesgħa ta' awtiżmu u
l-familji tagħhom, li jagħmlu użu minn servizzi regolati ta' identifikazzjoni bikrija u ta'
interventi għall-awtiżmu, inkluż permezz ta' rifużjonijiet ta' taxxa, filwaqt li niżguraw
ukoll li ma jkun hemm l-ebda duplikazzjoni tas-servizzi koperti minn tali appoġġ
finanzjarju.

2.4. Inżommu djalogu miftuħ mal-fornituri tas-servizzi fil-qasam tal-identifikazzjoni bikrija u
l-interventi għall-awtiżmu, li jkun ikopri wkoll:

e. il-promozzjoni tal-kunċett ta' interventi olistiċi u ċċentrati fuq il-persuna, b'enfasi
fuq metodi transdixxiplinarji, li jġibu flimkien professjonisti differenti minn
dixxiplini differenti;

e. l-iżgurar ta' garanziji għall-kontinwità u l-kopertura tas-servizzi, b'mod ġenerali,
u speċjalment meta s-servizzi jiġu offruti mill-Istat, jew permezz tas-sħubija ta'
fornitur privat mal-Istat;

e. l-iżgurar li s-servizzi ma jiġux offruti biss lit-tfal, imma jkunu disponibbli tul il-ħajja
ta' persuna;

e in-negozjar ta' arranġamenti xierqa sabiex jiġi indirizzat il-fenomenu tal-listi ta'
stennija.

2.5 Naħdmu miegħek, ma' entitajiet governattivi rilevanti, u ma' fornituri ta' servizzi,
pubbliċi u privati, biex niżguraw li s-servizzi ta' identifikazzjoni bikrija u ta' interventi

