e L-istrutturi ta' appoġġ għandhom jiġu stabbiliti jew imsaħħa f'istituzzjonijiet
edukattivi pubbliċi u privati, f'livelli differenti, għandhom isegwu disinn komuni, u
dan għandu jsir bil-kontribut u l-parteċipazzjoni ta' persuni fuq il-firxa wiesgħa ta'
awtiżmu u l-familji tagħhom;

e. Għandna ninnutaw il-benefiċċji illi t-tagħlim virtwali (e-learning) ġab miegħu, u ma
ninsewx dwaru ladarba tkun għaddiet il-pandemija tal-COVID-19;

e L-ippjanar għat-tranżizzjonijiet għandu jseħħ b'mod aktar strutturat, b'mod
partikolari fir-rigward tat-tranżizzjoni bejn id-dar jew servizzi ta' kura tat-tfal u
s-sistema edukattiva, tranżizzjonijiet fi ħdan is-sistema edukattiva, u tranżizzjonijiet
bejn is-sistema edukattiva u d-dinja tax-xogħol.'

AĦNA SER:

3.1 Naħdmu, flimkien miegħek, u ma' korpi tal-Istat u fornituri tal-edukazzjoni rilevanti,
biex:

e. niżguraw qafas aġġornat, simplifikat u olistiku sabiex ikunu stabbiliti, osservati u
indirizzati l-ħtiġijiet edukattivi tal-istudenti dwar il-firxa wiesgħa ta' awtiżmu;

e. nibnu fuq proċessi, bħall-ħidma tal-Bord għall-Moderazzjoni tad-Dikjarazzjonijiet
(Statementing Moderating Panel), fuq politiċi bħall-Politika Nazzjonali ta'
Inklużjoni, u fuq settijiet ta' għodod bħas-Sett ta' Għodod ta' Appoġġ għall-Firxa
Wiesgħa ta' Awtiżmu (Autism Spectrum Support Toolkit), li jeżistu bħalissa;

e niżguraw li l-Pjanijiet ta' Edukazzjoni Individwalizzati (IEPs) ikunu estiżi wkoll
għall-istudenti fl-edukazzjoni terzjarja, filwaqt li jikkumplimentaw skemi eżistenti
bħar-rapporti ta' Course Access Needs (CAN) użati mill-Università ta' Malta, u
l-involviment tal-istudenti fil-proċess tal-abbozzar u s-segwitu tagħhom, filwaqt
illi għandhom jittieħdu miżuri sabiex jiġi żgurati l-IEPs jiġu implimentati u osservati
bl-aħjar mod possibbli;

