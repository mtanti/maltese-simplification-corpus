e. insaħħu strutturi ta' appoġġ eżistenti u niżviluppaw strutturi ġodda ta' appoġġ
fost l-istituzzjonijiet edukattivi, u eventwalment pjan komuni għal strutturi bħal
dawn fil-livell primarju, sekondarju u terzjarju;

e. nesploraw aktar u nagħmlu użu mill-benefiċċji li joffri t-tagħlim virtwali (e-learning).

3.2 Naħdmu, flimkien miegħek, u ma' korpi tal-Istat rilevanti, fornituri tal-edukazzjoni, u
ma' min iħaddem jew potenzjalment ikun ser iħaddem persuni fuq il-firxa wiesgħa ta'
awtiżmu, biex:

e nibnu fuq u nikkonsolidaw skemi eżistenti, u niżviluppaw qafas olistiku biex
nipprovdu lill-istudenti fuq il-firxa wiesgħa ta' awtiżmu bi gwida u appoġġ għall-
karriera;

e. noħolqu skemi ta' apprendistat u ta' esperjenza ma' min iħaddem għall-istudenti
fuq il-firxa wiesgħa ta' awtiżmu, u nħeġġu lil min potenzjalment ikun ser iħaddem
persuni fuq il-firxa wiesgħa ta' awtiżmu biex jieħu sehem f'inizjattivi bħal dawn;

e noħolqu sistema, ibbażata fuq esperjenzi tal-aħjar prattiċi f'pajjiżi oħra, 1
tappoġġja lill-istudenti fuq il-firxa wiesgħa ta' awtiżmu meta jagħmlu l-pass minn
istituzzjonijiet edukattivi għad-dinja tax-xogħol.

3.3 Naħdmu, flimkien miegħek, u ma' korpi tal-Istat u fornituri tal-edukazzjoni rilevanti,
biex:

e inżidu l-kontenut relatat mal-awtiżmu, inkluż l-esponiment għal sitwazzjonijiet
fil-ħajja ta' kuljum li jinvolvu l-awtiżmu, f'taħriġ inizjali u ta' segwitu, illi għandu
jingħata lill-professjonisti edukattivi, u jiġi aġġornat b'mod kostanti;

e. niżguraw li l-għarfien kontinwu dwar l-awtiżmu jingħata kemm lill-istudenti kollha

kif ukoll lill-ġenituri fejn applikabbli.

3.4 Naħdmu ma' korpi tal-Istat u fornituri tal-edukazzjoni rilevanti, biex jiġi stabbilit aktar
il-prinċipju tad-Disinn Universali għat-Tagħlim — disinn li jaħdem għal kulħadd — bħala

