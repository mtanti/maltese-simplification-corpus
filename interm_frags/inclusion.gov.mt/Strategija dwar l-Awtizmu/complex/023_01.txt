kontinwament intejbu r-riżorsi, inklużi r-riżorsi umani, li jeżistu fir-rigward ta'
servizzi, inklużi dawk relatati mal-appoġġ psikosoċjali u prattiku, ma' ħiliet
bħas-soċjalizzazzjoni u l-użu sigur tal-internet, u inkluż permezz tal-użu

ta' annimali ta' appoġġ, terapiji bħall-mindfulness u terapija tal-mużika, u
teknoloġiji awmentattivi u alternattivi għall-komunikazzjoni (AAQ);

niżguraw il-kontinwità tas-servizzi;

niżguraw illi s-servizzi ma jkunux biss għall-persuni fuq il-firxa wiesgħa ta'
awtiżmu, imma wkoll speċifikament għall-benefiċċju tal-membri tal-familja
tagħhom u ta' dawk qrib tagħhom, inkluż permezz ta' miżuri ta' sostenn
lil-familji (familv-friendiv measures), u speċjalment fir-rigward ta' materji bħal
meta wieħed jaffaċċja n-niket, l-isfidi u l-aljenazzjoni bħala ġenitur (parental
alienation);

niżguraw monitoraġġ u reviżjoni regolari tal-metodi użati, biex jinżammu
konformi mal-aħjar standards internazzjonali, u li servizzi bħal counselling u
appoġġ psikoloġiku ma jkunux trattati sempliċement bħala interventi purament
mediċi, imma minflok ikunu mogħtija b'umanità u b'mod olistiku minn
perspettiva soċjali, fil-qafas tal-mudell soċjali tad-diżabilità;

niżviluppaw aktar is-servizzi ġenetiċi eżistenti, kemm f'termini tal-bini tal-
kapaċità, kif ukoll tal-iżvilupp u t-taħriġ fir-rigward tas-servizzi tas-saħħa,

u li huma ffukati fuq l-identifikazzjoni tal-etjoloġija sottostanti tad-diżabilità
newrożviluppali, filwaqt li jiġi żgurat li d-dejta miġbura minn dawn is-servizzi
tintuża għal għanijiet xierqa;

Nifhmu i

Ħafna individwi jistgħu ma jurux manifestazzjonijiet qawwija jew sterjotipiċi
ta' sintomi mistennija tal-awtiżmu, bħal sfidi fil-komunikazzjoni jew
l-interazzjoni soċjali, jew interessi, imġiba jew attivitajiet speċifiċi, iżda xorta
jistgħu jikkwalifikaw għal dijanjosi tal-awtiżmu, jew inkella għal appoġġ biex
jiġu indirizzati l-isfidi li jiffaċċjaw;

Dawk il-proċeduri dijanjostiċi għandhom jitwettqu bl-użu ta' metodi

