Introduzzjoni

Bejn Marzu u Ġunju 2012 sar studju biex in-nies
jitgħallmu kif tkun il-ħajja ta' persuni b'diżabilità li
għandhom imġiba diffiċli ħafna.

Dan l-istudju huwa parti minn proġett li permezz
tiegħu ser ikun hemm. taħriġ għall-ħaddiema li
jaħdmu ma' persuni b'diżabilità li għandhom imġiba
diffiċli ħafna.

Imġiba diffiċli ħafna tfisser li, il-persuna b'diżabilità
matistax tikkontrolla l-imġiba tagħha stess minħabba
xi kundizzjoni. Il-persuna b'diżabilità li għandha
mġiba diffiċli ħafna jista' jkun li tweġġa' lilha nnifisha
jew lil persuni oħra li jkunu magħha. F'Malta hawn
madwar 1,000 persuna b'diżabilità b'imġiba diffiċli li
jirċievu xi servizz.

Ħafna drabi, persuni b'diżabilità b'imġiba diffiċli
ħafna jkunu f'riskju li ma jkollhomx ċans jitgħallmu,
jaħdmu u jitħalltu man-nies.

Dan l-istudju ser jgħin sabiex it-taħriġ li ser jingħata
lill-ħaddiema jkun kemm jista' jkun jgħodd għalihom.

Min Ħa Sehem

Għal dan l-istudju ġew intervistati 100 persuna
b'diżabilità li għandhom imġiba diffiċli ħafna jew
il-ġenituri tagħhom, kif ukoll 100 ħaddiem jew
ħaddiema li jaħdmu magħhom.

