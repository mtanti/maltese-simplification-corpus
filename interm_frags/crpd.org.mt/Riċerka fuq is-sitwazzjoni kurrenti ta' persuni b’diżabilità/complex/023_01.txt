xogħol flessibbli; u l-għarfien dwar il-bżonnijiet, l-abbiltajiet, u
kapaċitajiet (aptitude) ta' persuna b'diżabilità differenti.
Kwistjonijiet li ssemmew dwar l-impjieg ta' persuni b'diżabilità
jinkludu, il-potenzjal ta' produttività aktar baxxa u l-bżonn ta' iżjed
taħriġ, coaching, u appoġġ għal ħaddiema b'diżabilità, li jagħmlu
-inċentivi finanzjarji iżjed importanti. Mill-banda l-oħra, uħud mill-
persuni li jħaddmu faħħru l-abbiltajiet u d-dedikazzjoni tal-impjegati
b'diżabilità. Ċertu parteċipanti huma lesti li jaċċettaw li jimpjegaw
persuni b'diżabilità biss jekk dawn għandhom il-ħiliet bażiċi u kapaċi
jagħmlu x-xogħol. Il-kwistjoni tal-protezzjoni żejda mill-ġenituri
ssemmiet ukoll, kif ukoll l-importanza li jkun hemm relazzjoni tajba
bejn il-ħaddiema b'diżabilità u ħaddiema oħra.

e L-importanza tat-taħriġ u ta' iktar ħolqien ta' kuxjenza dwar id-
diżabilità ħarġet ħafna fil-gruppi fokali. Uħud mill-parteċipanti segwew
it-taħriġ Mental Health First Aid Training provdut mir-Richmond
Foundation — u kienu sodisfatti ħafna b'dan il-kors. L-ebda partiċipant
ma kien midħla tad-Disabilitv Equalitv Training provdut mis-CRPD.

e Kien hemm rispons pożittiv mill-parteċipanti kollha li ħadu sehem
'dawn il-gruppi fokali għar-rwol u l-obbligazzjonijiet tas-CRPD wara
dan il-proġett ta' riċerka. Dan jinkludi l-pubblikazzjoni ta' linji gwida
għal min iħaddem, liema pubblikazzjoni hi waħda mir-riżultati ewlenin
ta' dan il-proġett.

IR-RAKKOMANDAZZJONIJIET

Numru ta' rakkomandazzjonijiet ġew imressqa sforz ir-riżultat tar-riċerka
tas-CRPD. Fil-qosor, dawn jinkludu:

e Abbozzar ta' strateġija nazzjonali biex jiġu enfasizzati u indirizzati
l-fatturi relatati mal-kundizzjonijiet tal-impjieg ta' persuni b'diżabilità
(inkluż il-kwalità tax-xogħol, il-ħlas, l-ambjent tal-post tax-xogħol, eċċ.);

e Studenti b'diżabilità għandu jkollhom aċċess għal individual career
guidance biex jiżdied iċ-ċans li jagħżlu u jipprogressaw f'karriera.

e Għandu jiġi provdut taħriġ għax-xogħol imfassal apposta skont
il-ħtiġijiet tal-individwu b'diżabilità, sabiex dawk il-persuni b'diżabilità
li ma jaħdmux ikunu jistgħu jsibu impjieg u anke jgħin lil dawk li diġà
għandhom impjieg biex jipprogressaw fil-karriera tagħhom;

e Żieda fin-numru ta' inċentivi u skemi li jipprovdu sapport u assistenza

