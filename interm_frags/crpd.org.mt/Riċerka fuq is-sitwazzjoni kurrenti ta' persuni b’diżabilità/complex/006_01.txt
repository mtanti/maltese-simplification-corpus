SFOND

Diversi studji internazzjonali jsemmu l-fatturi li jaffettwaw lil persuni
b'diżabilità li jridu jsibu xogħol jew inkella jżommu l-impjieg tagħhom.
Dawn identifikaw il-bżonn ta' teknoloġija assistiva, tagħmir u diversi
akkomodazzjonijiet fuq il-post tax-xogħol. Ir-riċerka tindika wkoll li min
iħaddem ikollu attitudni iżjed negattiva meta jħaddem individwi b'diżabilità
psikosoċjali b'kuntrast ma' meta jħaddem persuni b'diżabilitajiet oħra.
B'mod ġenerali, dawn l-istudji jinsistu li hemm bżonn ta' iżjed strutturi u
miżuri sabiex jindirizzaw l-ostakli li diġà huma preżenti, jisfidaw kunċetti
żbaljati u jippromwovu l-fatturi li jwasslu għall-impjieg. Malta għandha rata
ta' qgħad relattivament baxxa meta mqabbla ma' dik tal-Ewropa, madankollu
r-rata tal-impjieg ta' persuni b'diżabilità hija fost l-iktar baxxa wkoll.

L-ewwel leġiżlazzjoni dwar id-diżabilità li daħlet fis-seħħ f'Malta kienet l-Att
tal-Persuni b'Diżabilità tal-1969 li ffukat b'mod ġenerali fuq l-impjieg tal-
persuni b'diżabilità. Dan l-att introduċa l-obbligazzjoni li jinżamm reġistru
tal-ħaddiema b'diżabilità u pprojbixxa tkeċċijiet inġusti abbażi tad-diżabilità.
Dan l-att stabbilixxa kwota ta' 270 għal kumpaniji li għandhom aktar minn
20 impjegat. Għalkemm il-maġġoranza ta' dan l-att ġie implementat mill-
ewwel, is-sistema tal-kwota ma ġietx infurzata għal perjodu sostanzjali ta'
żmien. Is-sitwazzjoni ħadet xeħta differenti meta fl-2015, il-gvern impenja
ruħu sabiex isaħħaħ din il-kwota. Kumpaniji li jħaddmu 20 persuna jew iktar
u li m'għandhomx 206 mill-ħaddiema li għandhom diżabilità, huma mitluba

li jagħtu kontribuzzjoni annwali ta EUR 2,400 għal kull persuna b'diżabilità li
(skont il-leġiżlazzjoni ġdida) suppost jimpjegaw sa massimu ta' EUR 10,000.
Is-CRPD (qabel magħrufa bħala l-Kummissjoni Nazzjonali Persuni
b'Diżabilità (KNPDJ) ġiet imwaqqfa fl-1987. Il-Kummissjoni ġiet fdata bil-
protezzjoni tad-drittijiet ta' persuni b'diżabilità u ngħatat ukoll is-setgħa biex
tinvestiga każi ta' allegat diskriminazzjoni.

Żvilupp sinifikanti sar fis-sena 2000 permezz tal-Kapitlu 413 tal-Liġi ta'
Malta, l-Att dwar Opportunitajiet Indaqs (Persuni b'Diżabilità). Dan l-Att
jissalvagwardja d-drittijiet ta' persuni b'diżabilità kontra diskriminazzjoni
f'aspetti varji, anke f'oqsma ġodda bħall-edukazzjoni. Dan l-Att kien
l-ewwel attentat biex nimxu mill-kunċett tad-diżabilità bħala karità u
minflok niffukaw fuq is-setgħa tal-persuni b'diżabilità. Dan l-Att ikopri
d-diskriminazzjoni f'fażijiet differenti tax-xogħol li jinkludu l-fażi meta
tapplika għax-xogħol, tingħata promozzjoni jew sensja, it-taħriġ, il-
kundizzjonijiet tax-xogħol u l-kumpens. Emendi oħra li jelaboraw iżjed id-


