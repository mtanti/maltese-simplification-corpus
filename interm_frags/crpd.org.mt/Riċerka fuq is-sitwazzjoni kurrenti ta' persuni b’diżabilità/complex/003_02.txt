Ħafna nies jieħdu d-dritt tagħhom għax-xogħol bħala fatt. Madankollu dan mhux
daqshekk sempliċi għal persuni b'diżabilità. Pjuttost, persuni b'diżabilità jibqgħu
jkunu mċaħħda l-opportunità u d-dritt li jaħdmu u jidħlu f'impjieg ta' kwalità.

Dan wera li huwa frustranti ħafna u diżappuntanti għal persuni b'diżabilità li
kapaċi jaħdmu iżda jibqgħu jiġu diskriminati.

Malta għandha rati ta' qgħad baxxi ħafna meta mqabbla mal-Ewropa, iżda
wkoll waħda mill-inqas rati ta' impjieg lil persuni b'diżabilità. Għaliex huwa
hekk2 Dan kif jista' jiġi indirizzat2 Liema soluzzjonijiet ħadmu2

Dan il-proġett ta' riċerka huwa tentattiv biex iwieġeb dawn il-mistoqsijiet.
Huwa jipprovdi l-bażi għal konverżazzjoni bejn min iħaddem u persuni
b'diżabilità li għandhom iwasslu għal bidliet fil-policv, il-leġiżlazzjoni u fis-
servizzi ta' sapport biex jitjieb l-aċċess ta' persuni b'diżabilità għal impjieg.

Iżda barra minn dawn, huma meħtieġa bidliet aktar sottili, biex titneħħa l-istigma
u tibdel l-attitudnijiet. Perċezzjonijiet negattivi lejn id-diżabilità huma mifruxa
matul il-proċess ta' soċjalizzazzjoni, li jinfiltra wkoll permezz tal-iskola u postijiet
tax-xogħol tagħna. Għalhekk huwa imperattiv li tfal b'diżabilità jiġu inklużi
mill-bidu u mogħtija l-ispazju u s-sapport biex jikbru, fil-familji u fl-iskejjel. Dan
jippermetti l-integrazzjoni ta' persuni b'diżabilità fl-impjieg u l-ħajja pubblika.

Fil-missjoni tagħna li nkunu l- vuċi ta' persuni b'diżabilità fil-livelli

kollha tas-soċjetà, fis-CRPD aħna impenjati li nneħħu l-ostakli soċjali u
nippromwovu soċjetà inklussiva, waħda fejn persuni b'diżabilità għandhom
is-setgħa f'aspetti differenti ta' ħajjithom, inkluż l-impjieg.

Dan l-istudju jitkellem f'ċifri u persentaġġi - iżda dawn jirriflettu nies reali
b'ħajjiet reali, aspirazzjonijiet, ħtiġijiet u sfidi. Persuni b'diżabilità jaspiraw
għal ħajja indipendenti, biex jaħdmu, jistudjaw, jiksbu u jissodisfaw il-
potenzjal tagħhom. Huwa d-dmir tas-soċjetà li tiżgura li huma — li aħna-
ningħataw opportunitajiet indaqs.

