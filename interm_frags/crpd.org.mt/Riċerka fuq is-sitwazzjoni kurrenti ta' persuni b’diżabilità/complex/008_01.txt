diskriminazzjoni abbażi tad-diżabilità jinkludu (1) in-nuqqas li tiġi provduta
akkomodazzjoni xierqa u informazzjoni dwarha, (ii) diskriminazzjoni b'mod
dirett jew indirett, u (iii) inibizzjoni ta' ħsibijiet ħielsa, fastidju u vittimazzjoni,
u n-nuqqas ta' użu ta' lingwa rispettabbli.

Id-drittijiet tal-persuni b'diżabilità fil-qasam tax-xogħol ġew imsaħħa
permezz tal-Konvenzjoni tan-Nazzjonijiet Uniti għad-Drittijiet tal-Persuni
b'Diżabilità (UNCRPD)I, li Malta rratifikat fl-2012.

Fl-2013, b'ispirazzjoni mill-UNCRPD, il-KNPD ħarġet dokument li stabbilixxa
l-prijoritajiet ewlenin li għandhom jiġu implimentati. Minn dakinhar 'l

hawn bdew jiġu offruti servizzi fil-komunità matul il-ġurnata għal dawk li
m'għandhomx impjieg u bdiet tingħata assistenza finanzjarja lil persuni
b'diżabilità rrispettivament mill-qligħ tagħhom jew mill-ammont ta' sigħat li
ħadmu. Dan spjega wkoll il-bżonn ta' iżjed inċentivi li jissapportjaw it-twaqqif
ta' kooperattivi, it-titjib fl-implimentazzjoni ta' impjieg appoġġjat u sistemi ta'
sapport adekwat bħala preparazzjoni għall-impjieg.

Fis-sena 2014 saret it-tnedija tal-Politika Nazzjonali dwar id-Drittijiet ta'
Persuni b'Diżabilità. Il-politika tenfasizza l-bżonn li nimxu 'l bogħod minn
soluzzjonijiet l-istess għal kulħadd filwaqt li ma tkun tollerata l-ebda tip ta'
diskriminazzjoni jew attitudnijiet negattivi. Din il-politika tippromwovi wkoll
inizjattivi ta' sostenn li jinkludu miżuri biex inżidu r-rappreżentazzjoni ta'
persuni b'diżabilità fil-proċess ta' teħid ta' deċiżjoni, biex ninvestu f'korsijiet
vokazzjonali, nagħtu t-taħriġ meħtieġ għax-xogħol, gwida għall-karriera
għal persuni b'diżabilità, u biex noffru inċentivi lil min iħaddem sabiex
jimplementa akkomodazzjoni xierqa fl-ambjent tax-xogħol tagħhom.

Minn mindu twaqqfet il-Fondazzjoni ta' Lino Spiteri (LSF) fl-2015, il-persuni
b'diżabilità qed jingħataw pariri mingħajr ebda ħlas, taħriġ u appoġġ dirett

sabiex isibu impjieg. Il-Fondazzjoni qed toffri s-servizzi tagħha anka lil min

iħaddem sabiex ikunu jistgħu jimpjegaw persuni b'diżabilità.

Punt ġdid ġie mqajjem mid-Dipartiment tal-Istudji tad-Diżabilità (fl-
Università ta' Malta) biex nikkunsidraw ukoll il-kwalità tax-xogħol li
għandhom persuni b'diżabilità u biex niżguraw li x-xogħlijiet li qed jiġu offruti
lil dawn in-nies jaqblu mal-potenzjal u l-ħiliet tagħhom.

Preżentament, diversi servizzi u miżuri qed jiġu offruti lil persuni b'diżabilità
biex jikkumplimentaw il-leġiżlazzjoni u l-politika preżenti. Ħafna minn dawn

