b'diżabilità minħabba l-bidliet (perċepiti) fil-prattiċi tax-xogħol li ilhom
stabbiliti. 34.670 tal-persuni li jħaddmu jemmnu li l-arranġamenti għal
xogħol flessibbli meħtieġ minn persuni b'diżabilità jistgħu jkunu ta' ostaklu
biex persuna tingħata l-impjieg. Iżjed min-nofs tal-persuni li jħaddmu u li
ġew intervistati (55.890) jemmnu li mhux tiġi provduta biżżejjed assistenza
biex jiġu indirizzati kwistjonijiet relatati mal-impjieg ta' persuni b'diżabilità,
filwaqt li 32.796 jemmnu li qed tingħata biżżejjed assistenza. B'mod ġenerali,
il-persuni li jħaddmu jaqblu li m'hemmx biżżejjed għarfien u assistenza
teknika għalihom biex iħaddmu persuni b'diżabilità. Il-parteċipanti li użaw
is-servizzi provduti mil-LSF kellhom kummenti pożittivi dwar l-appoġġ li
rċevew. Hemm ukoll rispons tajjeb fuq is-sostenn finanzjarju mogħti lil dawk
li jħaddmu, b'xi wħud jistaqsu għal estensjoni tal-iskema A2E.

IS-SEJBIET EWLENIN MILL-GRUPPI FOKALI MA' MIN IĦADDEM
Il-kwistjonijiet ewlenin li ġew identifikati u diskussi fil-gruppi fokali jinkludu:

e Il-kwistjoni tal-ħaddiema li għalkemm għandhom diżabilità jew ma
jidentifikawx lilhom infushom bħala persuni b'diżabilità u/jew
ma jridux jirreġistraw lilhom infushom b'mod uffiċjali fir-Reġistru tal-
Persuni b'Diżabilità tal-Jobsplus. Dawn is-sitwazzjonijiet joħolqu
problemi amministrattivi għal min iħaddem għax quddiem il-liġi
m'għandhomx minn tal-inqas 290 tal-impjegati tagħhom b'diżabilità, u
ghaldaqstant ikunu mitluba jħallsu l-kontribuzzjoni annwali. Dawn
ix-xenarji joħolqu problemi għal min iħaddem u jixtieq jagħmel
aġġustamenti biex jakkomoda l-bżonnijiet relatati mad-diżabilità
tal-impjegat, minħabba li l-impjegat ma jammettix li għandu bżonn
dawn l-arranġamenti.

e Rigward l-aċċessibilità, l-enfasi hija fuq l-aċċess fiżiku. Waħda mid-
diffikultajiet li qed jaffaċċjaw il-persuni li jħaddmu hija meta dawn
jagħmlu użu minn bini mikri u s-sidien isibuha bi tqila biex ikopru
l-ispejjeż biex jiżviluppaw il-bini għal skop ta' aċċessibilità fiżika.
Aspetti oħra tal-aċċessibilità li ssemmew jinkludu l-użu ta' dawl xieraq
li ma jtellifx lil persuni li għandhom fotosensittività; jagħmlu
aġġustamenti żgħar fil-prattiċi tax-xogħol; jagħmlu l-post tax-xogħol
inklussiv għall-individwi li għandhom xi tip ta' diżabilità sensorjali,
nuqqas ta' saħħa mentali jew persuni fuq l-ispettru tal-awtiżmu. Fost
il-miżuri msemmija hemm dawk imsejħa buddv svstems;
komunikazzjoni one to one ma' ċertu ħaddiema; kundizzjonijiet tax-

