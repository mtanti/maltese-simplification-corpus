Il-familja ta' persuni b'diżabilità

Ir-regoli biex ma jibqax jinxtered il-virus affettwaw ħafna wkoll lil
familjari ta' persuni b'diżabilità, l-aktar il-ġenituri jew dawk li jieħdu

ħsieb persuni b'diżabilità.

Il-familjari ta' persuni b'diżabilità mhux dejjem kienu jafu kif jistgħu
jgħinu lil persuni b'diżabilità, speċjalment dawk li bdew juru mġiba
diffiċli. Kien hemm ġenituri li kienu jċemplu biex jaraw kif l-aħjar

jagħmlu biex jikkontrollaw l-imġiba diffiċli.

Din is-sitwazzjoni affettwat ukoll ix-xogħol tal-ġenituri, peress li
kellhom jieħdu aktar ħsieb tat-tfal tagħhom b'diżabilità. Il-familjari

kienu ġieli jħossuhom waħedhom u mingħajr għajnuna.

L-użu bilfors tal-maskri

L-użu bilfors tal-maskri kien diffiċli ħafna għal persuni fil-firxa

wiesgħa ta' awtiżmu u anke persuni b'diżabilitajiet oħra.

Ġieli kien hemm sitwazzjonijiet ta' mġiba diffiċli meta ma kienx
spjegat għalfejn hemm bżonn lli tintlibes il-maskra, jew riedu li

jilbsuha bilfors.

Kienet diffiċli wkoll għal persuni b'nuqqas ta' smigħ biex

jikkomunikaw ma' persuni oħra minħabba l-maskra.

